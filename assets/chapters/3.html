<p>Имајући у виду да Пркоси припадају Бјелајском пољу то се све чињенице о становништву, кретањима, обичајима, наведене
    у књизи Петра Рађеновића „Бјелајско поље и Бравско“ односе и на овај крај. </p>
<div class="imgContainer">
    <img class="imgCentered" src="./assets/2.jpg" width="90%">
</div>
<p>
    Та књига представља темељ познавања становништва, његове историје и осталих географских услова (из тог разлога те
    чињенице неће бити детаљније описиване, већ их треба погледати у изворном документу).
    Пркоси су одувек припадали котару / срезу петровачком. Само поље припада геолошком подручју карста, карактерише га
    голет, плитка земља на стеновитом подножју, но ово нису голети као у Далмацији и Херцеговини. Њиве и пашњаци
    ограђени су бедемом планинских маса, богатих шумама. Поља нису потпуно равна, већ таласаста и могу се уочити мање
    удолице, вртаче, где се повремено задржава вода нако падавина, где се може напајати марва.
    Вода у овим пољима нија свуда равномерно распоређена. Нека села имају више воде а нека мање (најсувље је село
    Врточе, где постоје само 3-4 пиштавца). Пркоси имају више извора воде поготово испод Чаве, па и кратак поток
    Понорац. Но, издашност извора најчешће зависи и од падавина (времешњаци). На старим војним картама у прилогу
    обележени су поједини извори. Климатске прилике су прилично уједначене у целом крају, пољу. Преовлађују ветар
    северац (бура) и југо и они више утичу на куће у долини, док су куће увучене по обронцима околних планина обично
    заштићеније. Пркоси се налазе у пространом Пркошком пољу са добром оријентицаијом ка југу па су пашњаци и њиве добро
    осунчани, и снег се краће задржава, и ако је зима најизразитије годишње доба (обично 5 месеци) а пролеће и јесен су
    кратки, по 2 месеца.
    Куће су обично распоређене на обронцима то јест у подножју брда, не нарушавајући простор пашњака и њива, и повезане
    су прогонима са главним путевима. Пркошка долина а и куће по ободима налазе се на уједначеној висини од 700 – 800
    мнм (метара надморске висине), нанизане у низове. Временом су села / куће више силазила у долине.
    Од давнина становништво се такорећи искључиво бавило пољопривредом тј. сточарством. Након окупације Аустроугарске
    (1878) кметови нису постали власници земље, али су добили одређену заштиту да не могу бити отерани са поседа. Уз
    интензивније досељавање из других крајева (Лика) то је допринело да се интензивира ратарство, па су уместо пашњака
    почеле да преовлађују оранице. Наравно шуме заузимају највећи део пространства. У недостатку река и млинова у старо
    време жито је најчешће вожено у манастир Рмањ и Кулен Вакуф на мељаву.
    Пркоси се налазе бризу магистралном путу Босански Петровац – Бихаћ, а кроз село пролази регионални пут (Р408б)
    Крупа- Кулен Вакуф, који је и дан данас рак рана села, јер никада није био асфаклтиран, а данас је у запуштеном
    стању.
    Добра слика о кретању становништва, миграцијама и најбитнијим дешавањима може се видети кроз праћење статистике
    пописа становништва и свим забележеним и документованим информацијама с краја 19 и почетком 20. века. Један од првих
    пописа урађен је 1879 године, под окриљем ДаброБосанске епархије, којој су тада припадали и Пркоси као седиште
    епархије. Тада је објављен 1. Шематизам ДаброБосанске митополије Било је и неких ранијих пописа које је спроводило
    османско царство, али нема трагова о томе, као ни да ли су и у ком обиму евентуално обухватили ово подручје. Године
    1900. је основана Бањалучко Бихаћка митрополија, којој су припали и Пркоси. Уследила су 3 пописа тј. 3 Шематизма,
    1900, 1910 и 1923 године. Ови пописи указују на стабилизацију популације, значајан природни прираст (већи од 1,5%
    годишње) као и значајан прилив становништва из других крајева. Све то је омогућило, поред 1.св.рата (губитака и
    исељавања), немаштине и свих недаћа да ојача и оснажи национални корпус.
    Упоредни подаци за Пркосе, за спроведене пописе су следећи:
</p>
<div class="imgContainer">
    <img class="imgCentered" src="./assets/21.jpg" width="90%">
</div>

<p">
    Ово указује да је крајем 19. века био прилив младих људи из других крајева које су почетком 20. века допринели
    додатном наталитету.
    Такође показује и утицај 1.св.рата јер се популација од 1910 до 1923 задржала на истом нивоу, због много лошијих
    услова живота, ратних година, глади, болести а затим и исељавања у нове крајеве (углавном Војводина – највећа
    популација из околине Босанског Петровца се одселила и основала Милетићево).
    Сличне податке дају и пописи које спроводила окупациона Аустроугарска власт, 1880, 1885, 1895 и 1910 године.
    Појединачни подаци су слични а трендови раста исти. Поред тога ови пописи указују и на чињеницу да је значајан број
    становника имао аустроугарско држављанство што указује да су се, највероватније после Берлинксог конгреса и
    окупације Босне са стране Аустроугарске, доселили из Лике и Далмације.
    Менталитет и обичаји народа били су као и у осталим околнима крајвима тј. у Босанској крајини , али и помало
    измешани са обичајима из Лике , Далмације и старих крајева. И тада је било староселаца (староседелаца) и новоселаца
    (досељеника). Али вера, језик, традиција и историјско сећање били су исти. Но, много је и материјалних белега по
    свим земњама које насељавају или су некада насељавали Срби. Један од старијих је и манастри Хрмањ / Рмањ (ајерман,
    Херман). Помиње се с краја 15 века и налази се на десној обали Уне на самом утоку Унца. Као и народ у окружењу, и
    сам манастир био је више пута са ове или оне стране границе, рушен и пустошен.
    Долазећи у ове крајеве где и дан данас живе донели су са собом све своје народне и верске обичаје. Сачували су и
    своје име народно и језик српски, чувајући га као највеће и најдрагоценије благо. Скалњали су се често од разних
    освајача али немајући избора често чували границу (занимање – граничари) и ратовали за друге царевине покушавајући
    да опстану на својим огњиштима. У таквим тешким околностима и незавидном положају храбрила их је и држала песма и
    прича о херојским делима славних предака који изгинуше за слободу и крст часни .

    </p>