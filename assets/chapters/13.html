<p>
    Четврти аустроугарски попис 1910.

    Попис је рађен методологијом вероватно као и 1895., па можда и 1885., али уз доста других детаља. Уз пописивање кућа  означаване улице и бројеви (образац формулар А) – Прилог А. Поред пописа комплетног домаћинства евидентирани су и разни други подаци и то:
    -	Основни подаци, куће, становништво, мушки / женски,
    -	структура старости становништва, болести и аномалије,
    -	по власништву и занимању,
    -	по писмености, 
    -	по матерњем језику и знању страног језика,
    -	одсељеном становништву и 
    -	марва сваког домаћинства.
    
    Основни подаци о броју кућа и становника приказани су до нивоа сваког насељеног места / села. Остале статистике су исказане на нивоу котара, па се само као илустрација пар следећих података даје за котар Босански Петровац.
    Евидентно је да је само мали број становника познавао стране језике, као Немачки 30 и Турски 40 становника. У смислу исељеништва уочава се да је из Петровца било одсељено 255 становника у Немачку и 754 становника у Америку. 
    По питању аграрног звања  српске националности било је:
    -	3004 кмета (са припадајућих 17.697 душа), и 
    -	693 слободна сељака  (са припадајућих 4.052 душе).  
    Тек сваки пети српски земљорадник био је власник свог поседа. О врло неповољном статусу српског становништва говори и то на је у Петровачкој општини било свега 40так кметова муслиманске и католичке вероисповести, док је српских кметова било преко 3000.).
       
</p>
<div class="imgContainer">
    <img class="imgCentered" src="./assets/au1910.png" width="90%">
</div>
<p>
    Упоредни пописи за период 1879. – 1910. указују на пар очигледних чињеница:
    -	просечан број душа по домаћинству је био преко 7,
    -	прираштај је био већи од онога што је природни наталитет могао да донесе. То очигледно говори о значајном приливу становништва са стране, пре свега из Лике и Далмације,
    -	на претходну чињеницу указује и значајан број становништва које је имало аустроугарско држављанство , на два претходна пописа, 81 (1885.) односно  115 (1895.),
    -	уочљиво је да је мушких било преко 10% више него женских, што може да указује да су већину досељених чинили мушкарци,
    -	нема поуздане слике како се мењала старосна структура, али је вероватно да су досељеници већином били самци, тек венчани или са   малим бројем деце,
    -	стални раст броја домаћинства указује на то да су се стасали мушки потомци одвајали са својом породицом, али су и даље остајали су у породичним задругама и
    -	генерално запажање - у периоду од 1879. до 1910.,  становништво Босне се увећало за 60%, док је број становника у Пркосима порастао за 100 %.    
</p>