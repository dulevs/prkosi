<p>
    Праисторијско доба

Нема директних трагова из праисторије у Пркосима, али околина око Бјелајског поља пуна је примера нађених предмета од бронзе и гвожђа.
Око пута од Кулен Вакуфа преко Пркоса ка Петровцу, има пуно камених громила , које су или остаци некадашњих споменика или је, пак, реч само о скупљеном камењу које су домаћини износили камење из поља како би добили више одбрадивог тла.
Извесно је да су на овим просторима и у Римско доба пролазили путеви, али и да су се водили  ратови у Поуњу, под Грмечом и на Бјелајском пољу. Познати су ратови почетком нове ере (од 6. – 9. године Н.Е)  под именом Германикова Поуњска офанзива.  Поред громила, на 2-3 километра од Пркоса ка Кулен Вакуфу, на месту званом Дулиба постоје остаци праисторијског жртвишта. 

</p>
<div class="imgContainer">
    <img class="imgCentered" src="./assets/zrtviste.jpg" width="90%">
</div>