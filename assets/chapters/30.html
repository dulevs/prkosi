<p>
Током 19. века турска власт је почела да слаби, укинуте су капетаније, кметови су добили нешто већа права, али и даље Срби су били у друштвено и економски најнеповољнијем положају. Незадовољство српског становништва бивало је све веће, и поред појединих локалних побуна, уследила је Дољанска буна 1856 / 1857., која није имала шревеликог успеха.
Након неког времена 1875. године букнуо је прво устанак у Херцеговини познат као Невесињска пушка, који се већ те године ширио на босанску крајину и целу босну. Та буна је подстакла Србију и Црну Гору да пруже помоћ устаницима и да 1876 уђу у рат са Турском. Накнадно је и Русија ушла у рат са Турском 1877. године. У једном тренутку устаници су1876 прогласили присаједињење Србији.
Током устанка Турци су вршили терор, побили су преко 5000 људи а протерали из Босне преко 100.000 људи. Устаници су имали одрђених успеха у борбама. У то време устаници на Пркосима су спалили Кулу на Пркосима и Кулу и паланку Човку. Куленовићи су се тада повукли и из Куле и из Човке. Ватру на кули у Човки запалио је кмет Јовица Зорић звани Шљивар.
</p>
<div class="imgContainer">
    <img class="imgCentered" src="./assets/covkaPalanka2.jpg" width="90%">
</div>