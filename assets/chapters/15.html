<p>
    Трећи Шематизам Епархије Бањалучке и Бихаћке, за годину 1923.

    Епархијски Митрополит био је Василије Поповић, рођен 1860. године, и пре тога служио је као парох у Градачцу. 
    У то време, Манастир Рмањ (Хрмањ) није имао братства, а њиме је управљао локални свештеник са Црквеним одбором .
    Епархија је имала три протопрезвитерата: Бањалучки са 58 парохија, Дервентски са 33 парохије, Бихаћки са 51 парохијом. Пркошка парохија била је у саставу Бихаћког протопрезвитерата, обухватала је 7 села, и статистички подаци су следећи     
</p>
<div class="imgContainer">
    <img class="imgCentered" src="./assets/sematizam1923.jpg" width="90%">
</div>
<p>
    Парохијска црква је била у Бјелају, храм с. Великомученика Георгија, а  филијална црква у Пркосима. Седиште свештеника је било у Бјелају, а поште и брзојава (телеграм) у Босанском Петровцу.
    Парох је био већ поменути Никола Кецман,.  Одликован је црвеним појасом маја 1922. године. Током 1. светског рата био је интерниран у логор у Араду (Румунија).
    У односу на сам попис књига са статистиком је издата две године касније, са додатним подацима. Ови подаци за пркошку парохију за 1923. годину, показују да је број рођених био два пута већи од броја умрлих (142 наспрам 67), а да је природни прираштај био веома висок 2,2%. Цела парохија је имала око 3000 становника (православних), а сами Пркоси око 1000.
    (подаци у табели, за 1925. годину, се односе на целу пркошку парохију)    
</p>
<div class="imgContainer">
    <img class="imgCentered" src="./assets/prkoska parohija1923.jpg" width="90%">
</div>
<p>
    Након овог шематизма из 1923. године, указом краља Александра од 12.јуна 1924. Бањалучко Бихаћка Митрополија подељена је на Бихаћку епархију (Бихаћки протопрезвитерат) и Бањалучку епархију (са Бањалучким и Дервентски протопрезвитератом). 
</p>
<p>
    Упоредни резултати

Упоредни подаци за Пркосе, за спроведене пописе су следећи:
</p>
<div class="imgContainer">
    <img class="imgCentered" src="./assets/uporednosematizmi.jpg" width="90%">
</div>
<p>
Ово указује да је крајем 19. века био прилив младих људи из других крајева које су почетком 20. века додатно допринели расту наталитета.
Приказ осликава и утицај 1. св. рата. Популација се од 1910. до 1923. задржала на истом нивоу. То се десило упркос исељавању, због ратних година, глади, болести, тешких услова живота, а затим и исељавања у нове крајеве.  Пркошчани су се, као и бројни становници из околине  Босанског Петровца иселили у Војводину. Једно од највећих места у Војводини које су основали Петровчани добровољци је Милетићево.
Сличне податке дају и пописи које спроводила окупациона аустроугарска власт, 1879., 1885., 1895. и 1910. године. Појединачни подаци много не одударају, док су трендови раста исти. Поред тога ови пописи указују и на чињеницу да је значајан број становника имао аустроугарско држављанство што указује да су се доселили из Лике и Далмације, после Берлинског конгреса и окупације Босне са стране Аустроугарске.
</p>