<p>
Устанак и ратови који су избили 1875/1876/1877 завршени су Берлинским конгресом.  Опет су се питале велике силе и основ за мировни споразум су били њихови интереси. Позитивно је било што су и Србија и Црна Гора добиле независност али се нису остварила очекивања по питању Херцеговине и Босне.
Аустроугарској је дато право да окупира Босну и Херцеговину али да формално правно и даље припада Турској. (зато је Аустроугарска по истеку 30. година, прогласила анексију Босне и Херцеговине, што је био нови империјалистички и освајачки корак).
Аустроугарска је 1878 кренула у окупацију, чему су се отворено бунили Муслимани, уплашени за свој статус и привилегије, али су се након пораза код Бихаћа помирили са ситуацијом. Срби нису благонаклоно гледали на окупацију, али није било превише отворених реакција и супротстављања окупацији.
</p>