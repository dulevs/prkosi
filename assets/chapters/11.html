<p>
    Трећи попис 1895. (aустроугарски) – Статистика мјеста и житељства БиХ

    Крајем 19. века, наишао је краћи период стабилизације и развоја и јачања становништва, што је узроковало неопходност   новог пописа 1895. Тим пописом је уједно пописивана марва (стока),.  Поредећи са претходна два аустроугарска пописа (1879.  и 1885.) евидентирано је да је прираштај од 1879. до 1885. био 2,66%, од 1885 .до 1895. је износио 1,74%, а за целокупан период од 1879. до 1895. био је 2,15%. За то постоји неколико разлога, делом што први попис није у потпуности био свеобухватан, што је значајније повећан и природни прираштај, као и стога што су се многи исељеници вратили или се пак доселило доста света из других земаља. Талас досељавања Срба потврђује и поређење пописа из 1882. и 1910. године. 
    Урађен је и попис становништва по структури старости као и структура по вероисповести. Попис је садржао и детаљну класификацију занимања, што је од значаја и за Пркосе, јер указује и на аграрну политику и незавидно стање,- највећи проценат становништва чинили су кметови и њихови зависни чланови домаћинства. Ни у то доба кмет није поседовао земљу и она је била још увек у власништву бегова. Наравно, у то доба скоро сво становништво се бавило пољопривредом. По попису из 1895. од укупно 1.865 становника у статусу кметова било 89 сељака, чије су породице бројале 556 душа.
    Негде у то време започето је и са катастарским премерима и омеђавањем, а до 1894 биле су уведене и грунтовнице, а у бихаћком округу само делимично).  Пркоси су припадали Бихаћком округу, котару Петровац и општини Кулен Вакуф. Статистички подаци су дати     
</p>
<div class="imgContainer">
    <img class="imgCentered" src="./assets/au1895 11.jpg" width="90%">
</div>
<div class="imgContainer">
    <img class="imgCentered" src="./assets/au1895 12.jpg" width="90%">
</div>
<p>
    Структура држављанства указује да је становништво које је имало државну припадност Аустроугарској, имало матерњи језик српски што говори да су се доселили из српских земаља. У Петровачком котару било је скоро 5000 душа. 
    Занимљиво је да је попис подразумевао прикупљање и анализу података о нивоу писмености становништва.    
</p>
<div class="imgContainer">
    <img class="imgCentered" src="./assets/au1895 21.jpg" width="90%">
</div>
<div class="imgContainer">
    <img class="imgCentered" src="./assets/au1895 22.jpg" width="90%">
</div>
<p>
    Упоредни статистички приказ по годинама на бази аустроугарских пописа указује да се током 30 година од 1879. до 1910.  становништво удвостручило што природним прираштајем, што досељавањем махом из Лике и Далмације. Чињенице говоре да је по попису 1910. године у Пркосима било 115 становника који су имали Аустроугарско држављанство.
</p>