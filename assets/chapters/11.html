<p>
Крајем 19. века, наишао је краћи период стабилизације и развоја и јачања становништва, и било је неопходно урадити и нови попис 1895. Тим пописом је уједно пописивана марва (стока), као што је то било урађено и 1879. године (података о пописима марве нема).  Поредећи са претходна два пописа Аустроугарска (1879  и 1885) евидентирано је да је прираст од 1879 до 1885 био 2,66%, од 1885 до 1895 је износио 1,74%, за целокупан период од 1879 до 1895 био је 2,15%.  За то постоји неколико разлога, делом што први попис није био свеобухватан у потпуности, што је значајније повећан и природни прираст, као и зато што су се многи исељеници вратили и/или се доселило доста света из других земаља. (ово је врло јасно видљиво и када се упореде црквени пописи 1880 и 1910, што указује да је тај талас досељавања Срба био изражен).
Урађен је и попис становништва по структури старости (тих података нема), као и структура по вероисповести. Попис је садржао и детаљну класификацију занимања, што је од значаја и за Пркосе јер указује и на аграрну политику и незавидно стање (највећи проценат становништва чинили су кметови и њихови зависни чланови домаћинства), У то доба кмет није поседовао земљу и она је била још увек у власништву бегова. Наравно у то доба скоро сво становништво се бавило пољопривредом. Негде у то време започето је и са катастарским премерима, омеђавањем а до 1894 биле су уведене и грунтовнице (делимично у бихаћком округу).  Пркоси су припадали Бихаћком округу, котару Петровац и општини Кулен Вакуф. Статистички подаци су дати 
</p>
<div class="imgContainer">
    <img class="imgCentered" src="./assets/au1895 11.jpg" width="90%">
</div>
<div class="imgContainer">
    <img class="imgCentered" src="./assets/au1895 12.jpg" width="90%">
</div>
<p>
Структура држављанства указује да је становништво које је имало државну припадност Аустроугарској, имало матерњи језик српски то јест доселили су из српских земаља и у котару Петровачком то је било скоро 5000 душа (питање је да ли су се бројали само одрасли и/или и њихови чланови породица). Попис је подразумевао и прикупљање и анализу података о нивоу писмености становништва.
</p>
<div class="imgContainer">
    <img class="imgCentered" src="./assets/au1895 21.jpg" width="90%">
</div>
<div class="imgContainer">
    <img class="imgCentered" src="./assets/au1895 22.jpg" width="90%">
</div>
<p>
Упоредни статистички приказ по годинама на бази Аустроугарских пописа указује да се од 1879 до 1910 (за 30 година) становништво удуплало што природним прираштајем, што сеобама (углавном из Лике и Далмације). Интересантне су чињенице да је на пример на попису 1910 године на Пркосима било 115 становника који су имали Аустроугарско држављанство (вероватно досељени из околних српских земаља). Такође је интересантно да је 1895 било 89 сељака у статусу кметова, чије су породице бројале 556 душа (од укупно 1865).
</p>