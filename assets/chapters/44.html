<p>
Почетак другог светског рата представљао је увод у највеће страдање и егзодус не само Пркошчана, већ српског народа у целини.
По неким записима пред други светски рат помиње се да је на Пркосима и у Орашком Брду било око 250 домаћинстава . Школа на Пркосима подигнута је 1932 године, и други по реду учитељ је био Петар Радовановић, звани Уча, родом из Ужица. И ако је Уча физички био слаб, због своје искрености и отворености уживао је велико поверење народа. Није му било тешко да обилази куће и прича са народом. Био је напредан и слободоуман, и због својих ставова био је и хапшен. Пред сам устанак одвраћао је народ од предаје оружја.
</p>