<p>
Према појединим записима стара црква је била подигнута почетком 19.века при првом попису 1881 констатовано је да Парохија Пркоси нема Цркву. У то време Парох је био Никола Зорић. (евидентно је да је постојала стара камена црквина, али која није била у употреби, јер су крај ње сахрањени и парох Никола Зорић и његов син парох Ђорђе Зорић).
Поред цркве брвнаре помиње се да ту постоји и једна стара црквина (зидана каменом) удаљена 500 метара од куле капетаније Хусеин-бега Куленовића. Претпоставка је да су крај цркве сахрањени парох Никола Зорић и њгов наследник Ђорђе Зорић.
У записима ДБ Митрополије 1887 године, помиње се да су на Пркосима живела 2 свештеника Никола Зорић, парох, и његов помођник Ђорђе Зорић . Имајуђи у виду да се крај старе црквине налазе два споменика, претпоставка је да су то ова два свештеника (са фотографија је сасвим извено да је један споменик Ђорђа Зорића). Претпоставка је и да је поред старе Црквине постојала дрвена Црква брвнара за коју је извесно да је подигнута 1882 године, а 1910 (2 ББ попис) констатовано је да је у лошем стању. Имајући у виду да Црквина више личи на кулу и да има мале прозоре (као пушкарнице) могуће да је искоришћена нека стара кула (и ако није логично да је припадала Турцима тј. Островичкој капетанији јер то они не би дозволили – Османлије су напустили су те крајеве тек после Берлинског конгреса??? Тј укинуте су капетаније и део породице Куленовић, који је располагао великим поседима на Пркосима, остао је да живи у Кулен Вакуфу.
Поменути парох Никола Зорић учио је црквену школу у Хргару (Адам) средином 19 века. То је било време када је било врло мало писменог народа, а то се односило и на свештенство. Тек око 1840 године појавио се у Хргару човек по имену Адам (вероватно се презивао Аџија), који је започео обуку свештенства и ако се и сам издавао да је римокатолик (но нико га није видео како се моли богу и по каквом закону). Извесно је било да је Адам био врло учен јер је црквена правила знао у прсте а исто тако и старословенску граматику. Адам је становао у кући свештеника Вида Иванчића где је школа и заметнута, а први ученици су били Видова деца. Касније су се школи прикључили свештенички синови. Ту су се учили и први кораци у писмености, а убрзо су из ње излазили и први описмењени свештеници. Не зна се поуздано до када је Адам остао у овој школи али у времену дољанске буне (1858) превео га је у своју кућу у Притоку прота Филип Ковачевић. Та школа није трајала дуго јер је због тешког и смутног времена Адам морао побећи. Разлог томе је вероватно била Адамова мана, да кад попије, говори свашта против турске власти. Не само да је Адам био широко образован већ је говорио и немачки, руски, италијански и латински језик.
Неки од Адмових ћака су били свештеници: Петар Гаковић прота крупски, Василије Ковачевић парох бихаћки, СИмо Иванчевић парх хргарски, Давид Протић, поп Јандрија Бањац, поп Петар Зорић парох у цвјетићу, поп Нико (Никола) Зорић са Пркоса, Василије Марјановић парох у Дубовику, Јован Пећанац прота у Варцар Вакуфу, поп Вид Богуновић из Врела, поп Јово Грбић из Рујнице, поп Јово Гаковић из Јаенице, поп Лако Кецмановић из Смољане, поп Лука Недимовић из Јасенице и многи други.
Црквина се налази у близини старог села, што свакако асоцира на неку стару насеобину из ранијих времена.
Поред ове старе црквине на Пркосима, као интересантно се помиње и место звано „Крстине“ (уз пут Орашко брдо – Пркоси), на Орашком брду, налазе се такође рушевине старе цркве са гробним споменицима на којима су исклесани ликови: копља, сунца и полумесеца. 
У том периоду помиње се још један свештеник пореклом са Пркоса. Наиме у Крњеушкој парохији од 1903. до 1910. године службовао је поп Јован Зорић, који је рођен у Лици, где се његов отац Пркошчанин, склонио за време устанка (1876.година). 
</p>