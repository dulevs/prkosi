<p>
    Кула Кулин капетана у Пркосима

Утврђење Островица је постојало и раније, а Турским освајањем тог подручја у 16. веку припало је Босанском ејалету . За време Турске владавине Островичко утврђење је проширено и ојачано. Након великог бечког рата у којем је Османско царство било тешко поражено, тврђава је добила на посебном значају. Капетанија Стара Островица је настала након Карловачког мира 1699. године и обухватала је подручје око горњег тока реке Уне. Капетанску дужност у Капетанији Стара Островица, неколико сторина година,  вршила је беговска породица Куленовић (са надимком Харачлије). Куленовићи су и сами дошли из крајева које су у претходним ратовима освојили Млечани. Након неколико ратова током 18. века и губитка територије у Лици и Свиштовског мира из 1791. године, граница се померила ка Уни и пролазила је крај саме Капетаније Стара Островица. То је проузроковало да се седиште капетаније 1791. године пребаци у Пркосе (Кулин капетан – Мехмед). 

</p>
<div class="imgContainer">
    <img class="imgCentered" src="./assets/UnaGranica.jpg" width="90%">
</div>
<p>
    •	Уна – један народ са обе стране
Из тог периода је једно од првих писаних помињања Пркоса и то 1794. године, где се каже да су били у саставу малићене (царски хас)  браће Куленовић из Островице .
Након тога је Кулин капетан (Мехмед-бег), из безбедносних разлога, преместио седиште капетаније дубље у позадину, у Пркосе. Ту је саградио нову кулу и Пркоси су постали седиште власти. Додатни стратешки разлог за премештање Капетаније и подизање куле у Пркосима био је и искоришћавање локалног становништва за градњу куле. 
</p>
<div class="imgContainer">
    <img class="imgCentered" src="./assets/Frajkor.jpg" width="90%">
</div>
<p>
Окруженост Капетаније локалним српским становништвом, чинила ју је мање изложеном упадима личких фрајкора , који су током година ратовања били чести на Бјелај, па и на Петровац и остала села у околини.
За вријеме Карађорђевог устанка у Србији Турска се бојала да ће доћи до побуне православне раје у Босни. Због тога она је припремала војне снаге за такав сценарио, док је истовремено пратила и дешавања у рату између Аустрије и Француске. Сви крајишки капетани, укључујући и петровачког, имали су наређење да буду спремни за рат у случају француског продирања на територију Босанског пашалука. Крајем јуна 1804. године стигло је наређење у Кулен Вакуф, Орашац и Кључ да се становништво наоружа и буде спремно на позив да дође у помоћ капетану у Пркосима на први пуцањ. Петровачки Срби, као и уопште крајишки, нагињали су аустријској побједи, али им није била ни француска страна мрска. Очекивали су и надали су се помоћи од Аустрије. Ипак, неки свештеници и кнезови почели су се зближавати са Французима, што Аустрији није било право. Французе је интересовало како је најлакше из Далмације ући у Босну, што су Аустријанци знали и зато нису одобравали ово зближавање.  
Тадашњи капетан Кулин-капетан Мехмед одатле је 1806. године отишао у бој на Мишару, где су се Турци сукобили са Карађорђевом војском. Вероватно је у саставу турске војске било доста Срба, па и Пркошчана, јер је обавеза капетана била да поведу своје локално становништво као пешадију. Током боја на Мишару Кулин-капетан је држао лево крило војске и повео напад пешадије на шанац, који је успешно одбранила устаничка коњица коју је предводио поп попом Луком Лазаревићем. Том приликом Мехмед-бега Куленовића је тешко рањен и подлегао је ранама. Прота Матеја Ненадовић у својим мемоарима наводи да се сусрео са Кулин капетаном током преговора који су претходили боју на Мишару. Смрт Кулина капетана опевана је у народној песми „Бој на Мишару“ 
(Филип Вишњић)
Полећела два врана гаврана,
Са Мишара поља широкога
А од Шапца града бијелога,
Крвавијех кљуна до очију,
И крвавих ногу до кољена.
Прелећеше сву богату Мачву,
Валовиту Дрину пребродише,
И честиту Босну прејездише,
Те падоше на крајину љуту,
Баш у Вакуп проклету паланку,
А на кулу Кулин-капетана;
Како па’ше, оба загракташе.
Ту излази када Кулинова,
....................
Суседна Капетанија Петровац, у чијем саставу су били Бјелај и Петровац, основана је почетком 18. века, након Карловачког мира, а најкасније до 1730 . Простирала се на делу новоселског кадилука, граничећи са бихаћком, островичком, крупском, гламочком, каменградском и кључком капетанијом. Седиште капетаније био је Петровац, а капетани су бирани из породице Куленовић, у првом реду са надимком Шинигџић. 
Многи сматрају да је Битка на Мишару била највећи бој Срба још од Косовске битке. Устаници су однели бриљантну победу која је учврстила њихов положај и знатно угрозила статус Турака у оквиру Београдског пашалука.
</p>
<div class="imgContainer">
    <img class="imgCentered" src="./assets/bojNaMisaru.jpg" width="90%">
</div>
<p>
    •	Бој на Мишару – Афанасиј Шелеумов
Често је долазило и до сукоба за власт и разне интересе између самих капетана и појединих бегова. Тако је Крајем 1807. дошло до сукоба између бихаћког капетана Рустем-бега Куленовића са беговима Османом, Мухамедом, Хафизом и Омер-бегом Куленовић из Петровца. Бихаћки капетан је заузео Островицу, Вакуф и Хавалу, и затворио се у кулу у Пркосима. Било је то време када је било који ухваћени противник често био мучен до смрти. У свим тим борбама трпело је и страдало и локално становништво због пљачки и зулума.
</p>
<div class="imgContainer">
    <img class="imgCentered" src="./assets/kula zulum.jpg" width="90%">
</div>
<p>
    Мехмед бега заменио је Ахмед бег. Ахмед бега  су погубили Турци 1821. године Наследио га је његов син Мехмед-бег, који је био последњи капетан ове капетаније. Свесни опадања њихове моћи и блиског краја постојећим капетанијама, побунили су се смењени капетани против одлуке да се укину капетаније. Тако је почетком 1834. године дошло до нових немира у Босанској Крајини. Тадашњи валија Дауд паша, послао је почетком априла свог изасланика да окупи аге и бегове вакуфског кадилука у Пркосе. Тада је за мутеселима  одређен Мехмед-бег Куленовић, и та одлука је смирила побуњенике.  Бегови су се мењали, али зулум над народом није попуштао. 
</p>