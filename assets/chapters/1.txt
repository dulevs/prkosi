Ово је прича о Пркосима, једном малом селу и једном малом делу народа коме припадају Пркошчани, а који је десетинама и стотинама година преживљавао страдања, сеобе и патње, али истовремено и народу који се храбро борио и опстајао свој на своме.
Ово виђење развоја и живота на Пркосима базирано је на историјским чињеницама прикупљеним из литературе. Не претендује на искључиву истину нити негира било које друге чињенице или тумачења. Приказано је управо онако како је записано у старим књигама. Указује на вечиту борбу, истрајавање и опстајање, уз сеобе, жртве и страдања, али и непоколобљиво опстајући свој на своме.
Народ је често био изложен страдањима и патњама- Довољне су биле сеобе , нове границе, нови почеци. Не само да је народ био изложен ропству (вазалству), страдању, истрбљењу, већ су затирани и културно историјски трагови постојања (књиге, записи у којима су бележена јунаштва и знаменити догађаји наших великана и прађедова) као и материјални трегови постојања.  Све је то уназадило наш народ и растурало пређашње тековине.
Зато се са посебном пажњом треба опходити са сваком материјалном старином и са сваким сеђањем које имамо, макар натуцали и муцали о њему (макар и не знали од куда је потекло и када се догодило).
Намена ове књиге је да управо прикаже све писане информације које се могу прикупити о Пркосима и да их и на овај начин сачува од заборава.
