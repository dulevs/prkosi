<p>
    Аустроугарски попис 1879. – Главни преглед политичког раздељења БиХ

    Према попису који су спровеле Аустроугарске власти 1879. године, након окупације Босне и Херцеговине, Пркоси су припадали Бихаћком округу, Петровачком котару и испостави Кулен Вакуф. 
    Док су пописи Српске Православне цркве на почетку обухватали само православно становништво, Аустроугарски пописи су имали и класификацију по вероисповести, и вероватно су успевали у попис да укључе муслиманско и римокатоличко становништво. Статистичких података указују да је 1885. по попису било 77 домова, а чак 166 кметова. То указује на чињеницу да су многе породице живеле у задругама, односно да је чак по неколико породица живелo под истим кровом. Највећи део земље је припадао беговима, углавном Куленовићима и они су ту земљу давали у чифлук  кметовима. Однос је базирао на неколико варијанти, најчешће је део производа даван   беговима (најчешће трећина). Дешавало се да неки други бег, па и из другог места, преотме кмета, али и да бег отера кмета, који ништа није поседовао.
    Интересантан детаљ је и евидентирање становништва које је имало aустроугарско држављанство, па је тако 1885. године   евидентирана 81 особа. већина њих се у годинама после окупације Босне, доселила из Лике и Далмације, на шта указују и неки записи за Бјелај. Треба напоменути да је након окупације Босне и Херцеговине земљом је управљала војна управа која је 1882. замењена цивилном управом. Окупацији је пружен отпор пре свега муслиманског становништва, али је након краткотрајног рата у Цариграду склопљен мир између османског царства и Аустроугарске, који је и надаље формално признавао суверенитет Султану над Босном.
    
</p>