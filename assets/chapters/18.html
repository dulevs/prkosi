<p>
Нема директних трагова из праисторије на Пркосима, али околина око Бјелајског поља пуна је примера нађених предмета од бронзе и гвожђа.
Око пута од Кулен Вакуфа преко Пркоса ка Петровцу, има пуно (камених) громила, које указују или на неке старe објекте или споменике, или на то да су домаћини износили камење из поља, да би могли интензивније да их обрађују.
Поред тога извесно је да су на овим просторима и у Римско доба пролазили путеви и водили се ратови у Поуњу, под Грмечом и на Бјелајском пољу. Познати су ратови почетком нове ере (од 6-9 године Н.Е)  под именом Германикова Поуњска офанзива. 
Поред идентификованих громила, на 2-3 километра од Пркоса ка Кулен Вакуфу, на месту знаном као Дули(д)ба постоје остаци присторијског жртвишта. 
</p>
<div class="imgContainer">
    <img class="imgCentered" src="./assets/zrtviste.jpg" width="90%">
</div>