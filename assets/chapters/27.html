<p>
    Смрт попа  Пилипа Карановића1821. у Пркосима

    Почетком 19. века многи православни свештеници су страдали од турског зулума. Поп Пилип Карановић је почетком 19. века био једини свештеник и први парох у Крњеуши, где је службовао 15-20 година. Турци су и попа Пилипа Карановића оптужили да спрема побуну, па су га отерали у Пркосе, где је у то време било седиште власти. Турци су попа Пилипа обесили о једну крушку у Пркосима у Понорцу. Породица је после неког времена успела током ноћи да скине тело попа Пилипа и достојно га сахрани. 
    Овом погубљењу претходили су покушаји Срба да и на миран начин побољшају свој изузетно тежак положај и потпуно обесправљену позицију. 
    Како би се ове невоље умањиле Срби послали су у Истанбул Перу Ћулибрка из Рујишке, Дионисија Зорића са Пркоса и Гавру Вучковића из Петровца са задатком да издејствују што више права за народ. Овај поход није донио ништа добро петровачким Србима. Због њега домаће власти почеле су прогонити свештенике, а посебно свештеника Пилипа Карановића из Крњеуше. Свештеник Пилип, због оваквог поступања, жалио се мутесарифу  у Бихаћ. Ова жалба коштала га је главе.    
</p>