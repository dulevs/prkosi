<p>
    Град Човка 

    Град Човка подигнута је негде у 14.веку, и последњи господари били су Орловићи, који су је 1524 предали Османлијама. Након тога је неко време била пуста, а касније се поново помиње уз капетанију Стару Островицу 1699., и вероватно не пуно пре тога и настала. Налазила се на пар километара од Кулен Вакуфа на путу за Врточе и као пар других околних утврђења (Орашац, Хавала, Доњи Лапац....) припадало је капетанији Стара Островица. Тврђава Човка је подигнута на месту састајања три жупе Лапачке, Великопсетске и Небљуске. како то у студији Стари босански градови записа Хамдија Крешевљаковић. Он тврђаше да Човка бијаше у Хумској жупи, у којој главни град бијаше Рипач крај Бихаћа. Даље пише овако: “Једно вријеме господар Човке био је Херман Цељски, онда Никола Франкопан и напокон племићи Орловићи. Једна грана Орловића зваше се Орловићи Човски.  
    Средњовековни град Човка, Стара Островица и околина припадали су Хрватској Бановини на коју су са једне стране насртали Млеци (од мора), а са друге стране босански краљ и војводе. Човка је прво била краљевски град који је временом пропао, а онда је подигнуто утврђење од дрвета, паланка , као и камена кула .    
</p>