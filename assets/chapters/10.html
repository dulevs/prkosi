<p>
Након Берлинског конгреса и окупације Босне и Херцеговине од стране Аустроугарске монархије, спроведен је попис становништва 1885. године (1.мај). Током овог пописа проширена је класификација, па је поред општих података о становништву, вероисповести, евидентирано и занимање, као и број становника који су имали друга држављанства (пре свега Аустроугарско).   Према том попису Пркоси су припадали округу Бихаћ, котару и општини Петровац. Према том попису било је на Пркосима 77 кућа, 289 мушких и 254 женских душа. Од укупно 543 становника 10 је било Римокатоличке вере а осталих 533 Срба православаца .
Интересантно је поменути да је записано да су ту живела 2 свештеника и обојица су сахрањена крај старе Црквине (вероватно парох Ђорђе Зорић и претпоставка његов претходник Никола / Нико Зорић који је вероватно био умировљен. Вероватно су обојица и сахрањена крај старе Црквине). Попис није обухватао постојање цркава нити структуру и постојање парохија. Интересантно је поменути да је било 4 тежака и 166 кметова. Такође је интересантно да је и 81 становник Пркоса имао Аустроугарско држављанство (претпоставка је да је након Берлинског конгреса доста становништва населило и/или се вратило са подручја Лике, Крбаве, Далмације). 
</p>