<p>
За десет година становништво ове новоустројене Митрополије порасло је за преко 90.000 душа .  (према попису из 1911 испада да се број жена на пркосима смањио за 100). Пркошка парохија је у том периоду припадала. Босанско-крупском протопрезвитерату, који је имао 51 парохију са укупно 305 филијалних места.
Бројчано стање је било:
-	Домова 17.220
-	Душа 131.293
-	Брачних парова: сложних 24.198, несложних 298 и дивљих 828
У току те године било је :
-	Рођених 5.5383, умрлих 3530
-	Венчаних 1314, развода 6.  
На подручју Босанско-крупског протопрезвитерата било је 48 парохијалних и 26 филијалних цркава, као и 2 капеле. Протопрезвитер је био Стојан Врањешевић рођен 1869. године. У протопрезвитерати је било само 40 школа, а од тога само 7 српско-православних, 31 мушка и 2 женске комуналне. 20 парохија нема никакву основну школу. У српским школама је било свега 9 наставника са 553 ученика. У комуналним школама је било 1980 ученика српско православне вероисповести. 
За две старе црквине се не зна када су подигнуте, једна вероватно почетком 18. века, а друга крајем 19.века.
Пркошку Парохију је чинило 6 села а Парохијска црква је била у Бјелају а филијала на Пркосима. 
</p>
<div class="imgContainer">
    <img class="imgCentered" src="./assets/sematizam1910.jpg" width="90%">
</div>
<p>
* - напомена (очигледно је да постоји грешка у изворном документу, у ком су укрштени подаци за становништво између Пркоса и Орашког брда – овде су приказани исправно).
*И даље је видљив висок ниво наталитета, број новорођених је скоро дупло већи од броја умрлих (у години пописа – 1911).
Додатни подаци указују да је у Пркошкој парохији било брачних парова:
-	Сложних 544, несложних 9, дивљих 21
Црква у Бјелају је била подигнута 1880. године /храм св. Великомученика Георгија), а храм на Пркосима 1882. године (храм Успења Пресвете Богородице)  (овде се подаци разликују у 1.шем ББ мит се каже да је брвнара подигнута 1897, а у 2.шем ББ мит се каже да је подигнута 1882). Црква тада (1910) није била освећена, била је дрвена и у лошем стању. Парох је био Никола Кецман (рођен 1879. и рукоположен за презвитера 1907. године.  У то време није било црквене  а у Бјелају је радила Комунална / основна школа 51 учеником српске православне вероисповести (46 мушких и 5 женских), а вероучитељ је био Никола Кецман. Претходни парох Пркошки Ђорђе Зорић умро је 26.јуна 1906 и сахрањен је крај старе Црквине, где му се налази и споменик  (поред њега сахрањен је и његов претходник (отац?) Никола / Нико Зорић (који је учио „црквену“ школу у Хргару – код Адама).
</p>