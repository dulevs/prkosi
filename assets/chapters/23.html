<p>
    Историја Пркоса и окружења од краја 17. века

Несумњиво је да је српски народ у овим крајевима живео од давнина, па је још половином 15. века имао и свој православни манастир Рмањ. Иако се Пркоси не помињу до пред крај 17. века становници су ту увелико већ пустили корене и делили судбину народа свог краја и суседних села. Приказ глобалних догађања који су имали утицаја на живот становништва, страдања и миграције дат је у табели у Прилогу-1. Приказ свих глобалних (светских) догађаја који су имали утицаја на живаљ, страдања и миграције дате је у табели у Прилогу-1. 
У другој половини 16. века Турци Османлије су овладали овим крајевима, а сам Бихаћ је освојен 1592. Ту се Турци нису зауставили, па су освојили делове Аустријског царства (Лика и Крбава), када се пред њиховом најездом део римокатоличког становништва или, како су их називали, Латини , повукли у Хрватску и Штајерску  или дубље у Далмацију и приморске крајеве. Наступила је  узурпација и присвајање земље од стране ага и бегова. Истовремено, наметнути су бројни харачи и константно вршени разни зулуми над староседеоцима. Уследио је талас миграције становништва из Турске и њихових покрајина, а претила је и исламизације, којој су се  Срби сво време одупирали.. Османлијске власти су организовале санџаке и пашалуке (Илустрација 1 – Босански пашалук 1600.).
Често су и Турци освојене територије насељавали великим бројем Срба православаца, третирајући их као своју рају. Тако су након освајања Костајнице 1556., постали господари целог Поуња. Ту је народ  убрзо подигао манастир Моштаницу , коју је основао с циљем да спречи даље сеобе.  Али цркве и манастири  нису били довољни да задрже народ на местима где су трпели велики зулум и неправде, па је народ гледао да склони и оде где му је боље. Посебно изражене миграције у Лику и Далмацију уследиле су после Карловачког мира (1699).  
Но, било је случајева и периода када су Срби имали и мало већу слободу по питању вере и својих цркава. Тако је Хасан паша Предојевић, који је 1592. године освојио Бихаћ, потпомагао српски народ који подизао цркве и манастире у Крајини. По предању Хасан паша је обновио и манастир Рмањ, и подигао манастир Моштаницу из темеља.  Цркве су грађене или нове или су неке старе зидине преуређиване, освећиване и коришћене. Имена и називи су им често давани на основу оних цркава које су оставили у старим крајевима.
Извесно је да су Срби и у 14. веку насељавали ове крајеве дубоко и до Лике и Крбаве, а засигурно их је било и у Бихаћу и околини, записи римског папе Гргура – 1373. године. У сачуваним писменим споменицима, помињу се Власи , као и назив Морлаци - полу-погрдан назив за Србе. Године 1525. главни заповедник царске војске на граници, барон Никола Јуришић, од Унца и Гламоча доводи у Бихаћ а и даље (опустели град Жумберек), српске породице и ту их насељава. Сам цар Фердинанд 1. даје им одређене повластице 1538. године и изричито их назива Србима.. Према народном предању у Бихаћу је и пре Турака постојала православна црква, као и једна кућа (владичин конак), где је владика долазио при посети Бихаћу.  Неспорно је да су се бројни Срби додатно населили у ове крајеве и у периоду доласка Турака и освајања Босне.
Уследиле су године сталних ратова са Аустријом. Више пута су успостављани мировни процеси, померане границе и утицаји. Народ се прилагођавао ситуацији, мигрирао са једне на другу страну границе (Аустрија/Лика или Османлијско царство / Крајина или и даље, Славонија и Банат).
Сталним ратовима и продирањем османлије су крајем 17. века дошле до пред Беч, када су од 1683. -1699. вођени ратови, након чега је Турска поражена и уследио је Карловачки мир. Тада је Хабзбуршка монархија освојила велике територије и значајније потиснула османлије. Османлије су морале да се повуку у потпуности са леве стране Уне, и да напусте Лику и Крбаву. Још током  бечког рата велики број Срба је насељавао територију Лике и Крбаве, а након Карловачког мира велики број муслиманског становништва се повукао у Босну. Подаци кажу да је у Босну прешло око 130.000 муслиманских избеглица, укључујући и велики број спахија. Оснивана су нова насеља и градови за то муслиманско становништво , па је тако и почетком 18. века основан и Петровац. Иза тога уследиле су године јачања граничних линија, обнављане су и подизане капетаније, па је тако средином 18. века подигнута и Петровачка капетанија. 
Бежало се: из Босне од данка у крви, из Лике, која је припадала Аустрији од војне обавезе и од неправди, освета и разноразних зулума. Крајем 16. века под терором босанског валије Абарди паше, а затим и Хадаверди паше, народ се исељавао у Славонију и Лику  . 
</p>
<div class="imgContainer">
    <img class="imgCentered" src="./assets/KonjiVrani.jpg" width="90%">
</div>
<p>
    Чак је и Митрополит Дабарски Гаврило напустио Босну са 70 калуђера. Но, видевши да се народ исељава, Милешевски проигуман Сава, дошао са својим братством у највеће збегове у Крајину, да би задржао народ од исељавања, боравећи у богомољи крај воде Матаваза, која је касније прерасла у манастир названа Гомионица.
Карловачким миром Уна је остала граница,  док Пожаревачким миром склопљеним  1718. Турци губе десно Поуње . Београдски мир 1739. Уна опет постаје граница. Ратовима током 17. века Турска је на крају била коначно протерана из Лике , и ти крајеви који су тада опустели, били су, од стране Аустрије насељавани српским становништвом углавном из Босанске крајине. Након изгубљеног рата 1737. године и потписивања Београдског мира разуздана и разуларена Турска војска је палила и убијала све што је српско. Тек када се српска крв мало сасушила народ се латио посла да своје куће опет  обнови и уреди.  
</p>