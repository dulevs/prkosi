<p>
Утврђење Островица је постојало и раније а Турским освајењем тог подручја у 16. веку припало је Босанском ејалету. За време Турске владавине островичко утврђење је проширено и ојачано. Након великог бечког рата у којем је Османско царство било тешко поражено, тврђава је добила на посебном значају. Капетанија Стара Островица је настала након Карловачког мира 1699. године и обухватала је подручје око горњег тока реке Уне. Капетанску дужност у Капетанији Стара Островица, неколико сторина година,  вршила је беговска породица Куленовић (са надимком Харачлије). Куленовићи су и сами дошли из крајева које су у претходним ратовима освојили Млечани. Након неколико ратова током 18 века и губитка територије у Лици (Доњи Лапац...), и Свиштовског мира из 1791. године, граница се померила ка Уни и пролазила је крај саме Капетаније Стара Островица. Тако да је Кулин капетан (Мехмед-бег), из безбедносних разлога, преместио седиште капетаније дубље у позадину, на Пркосе. Тада је саградио нову кулу и Пркоси су постали седиште власти. Додатни стратешки разлог за подизање Капетаније / Куле на Пркосима био је и искоришћавање локалног становништва за подизање куле. Такође и Капетанија окружена локалним српским становништвом, била је мање изложена упадима личких фрајкора, који су били чести на Бјелај па и Петровац, током година ратовања.
Имајући у виду да је крајем 18. века након Аустријско  Турског рата, поново враћена граница на саму Уну, Островичка капетанија се нашла на самој граници. Због тога су Турци померили седиште капетаније више у унутрашњост и подигли кулу на Пркосима, који су постали седиште Капетаније (после 1791).
Средњовијековни град Човка се налази око 5 км северно од Кулен Вакуфа на десној страни пута који се вијугајући нагло уздиже из Кулен Вакуфа на пркошку висораван. Ту се налазе остаци куле Човка, која је изграђена у времену Османлија (проверити!!!), а ту је био и оџак феудалне породице Куленовића, с надимком Човке. Човка је данас на жалост недоступна за обилазак. 
Продуживши још који километар од Човке према Врточу, код првог засеока села Пркоси, на левој страни близу пута, налазе се доста добро очувани остаци куле некадашњег капетана островичке капетаније Мехмеда Куленовића. Основа јој је квадрат, чије су странице дуге по 15 корака, а висока је око 20 метара, са 4 боја, тако да је кула имала кубоидни облик. Зидови су јој дебели до пола метра, са знатним оштећењима на њиховим горњим деловима до поткровља. Углови на отворима су од тесаног камена, док је остало зидано од кречњака са малтером. На сваком зиду има по 6 прозора, на којима су морали постојати гвоздени капци, али се трагови тим капцима данас не распознају. Кула је била “шћемерена и кублеисана”, (зидана каменом и саграђена на свод) тако да јој ватра и вода нису могле нашкодити. У кулу се улазило са северне стране, из дворишта, само на једна доста мала врата. Кула је служила искључиво за администрацију капетаније, али је, с обзиром на мали промер врата и прозора, као и на постојање већег броја пушкарница била подешена и за одбрану. На кули се налазио топ, којим би капетан позивао посаду (Хамдија Крешевљаковић, “Кулен Вакуф”, )
</p>
<div class="imgContainer">
    <img class="imgCentered" src="./assets/kula kapetana.jpg" width="90%">
</div>
<p>
•	Фотографија и текст преузети са сајта
Остаци куле Кулин капетана на висоравни Пркоси изнад Кулен Вакуфа (фото З.Б.)
Поред саме куле постојало је око 100 корака дуго двориште, које је опасано доста очуваним високим зидовима, чији се један крај и данас ослања на сами ћошак куле. У близини дворишта налазила се штала, у коју се могло свезати 100 коња а до ње зграда у којој је становала посада. С десне стране дворишта, равнајући се према улазу у њега, постојао је ахар са 70 соба и диванханом, а с лијеве оџак у коме је становао капетан с породицом. Кула Кулин капетана је такође недоступна за обилазак. Смрт Кулин капетана је опевао народни пјевач Филип Вишњић (Зборник у славу Филипа Вишњића и народне песме, Друго издање, Београд 1936, стр. 59.-60.). На споменику у Јањи крај Бијељине пише: “Кулин капетан Куленовић, Мехмедбег, заповједник босанске коњице, погинуо на Мишару 13. аугуста, 1806. године”.   
Суседна Капетанија Петровац, у чијем саставу су били Бјелај и Петровац, основана је у периоду од 1730. до 1753. године. Простирала се на делу новоселског кадилука, граничећи са бихаћком, островичком, крупском, гламочком, каменградском и кључком капетанијом. Седиште капетаније био је Петровац, а капетани су бирани из породице Куленовић, у првом реду са надимком Шинигџић. 
Многи сматрају да је Битка на Мишару била највећи бој Срба још од Косовске битке. Устаници су однели бриљантну победу која је учврстила њихов положај и знатно угрозила статус Турака у оквиру Београдског пашалука. Коњицу на стрнани Српских устаника предводио је поп Лука Лазаревић, гија ме мускета погодила кулин капетана, након чега је умро од те ране. У мемоарима проте Матије Ненадовића остало је забележено да се он током преговора пред битку сусрео са Кулин капетаном. Вероватно је на страни Турске ратовало доста Срба па и Пркошчана јер је обавеза капетана била да поведу своје локално становништво као пешадију. Након погибије Мехмед бега заменио је Ахмед бег. Ахмед бега  су погубили турци 1821 године и наследио га је његов син Мехмед-бег, који је био последљи капетан ове капетаније (Стара Островица са седиштем наравно зулуми су увек чињени на Пркосима) јер су 1835 / 1836 укинуте капетаније , но и поред тога зулуми су и даље чињени.
</p>
<div class="imgContainer">
    <img class="imgCentered" src="./assets/kula zulum.jpg" width="90%">
</div>