<p>
    Други Шематизам Митрополије Бањалучко-Бихаћке за 1911. годину

    За десет година становништво ове новоустројене Митрополије порасло је за преко 90.000 душа .  Истовремено, према попису из 1911. испада да се број жена у Пркосима смањио за 100. Пркошка парохија је у том периоду припадала Босанско-крупском протопрезвитерату, који је имао 51 парохију са укупно 305 филијалних места.
    Бројчано стање је било:
    -	Домова 17.220, Душа 131.293
    -	Брачних парова: сложних 24.198, несложних 298 и дивљих 828
    У току те године било је :
    -	Рођених 5383, умрлих 3530
    -	Венчаних 1314, развода 6.  
    На подручју босанско-крупског протопрезвитерата било је 48 парохијалних и 26 филијалних цркава, као и 2 капеле. Протопрезвитер је био Стојан Врањешевић рођен 1869. године. У протопрезвитерату је било само 40 школа, а од тога само 7 српско-православних, 31 мушка и 2 женске комуналне. Двадесет парохија нема никакву основну школу. У српским школама је било свега 9 наставника са 553 ученика. У комуналним школама је било 1980 ученика српско православне вероисповести.
    У документу се помињу две старе Црквине за које се не зна када су подигнуте, једна вероватно почетком 18. века, а друга крајем 19.века.
    Пркошку Парохију је чинило 6 села. Парохијска црква је била у Бјелају, а филијала у Пркосима.    
</p>
<div class="imgContainer">
    <img class="imgCentered" src="./assets/sematizam1910.jpg" width="90%">
</div>
<p>
    * - напомена (очигледно је да постоји грешка у изворном документу, у ком су укрштени подаци за становништво између Пркоса и Орашког брда – овде су приказани исправно).
    *И даље је видљив висок ниво наталитета, број новорођених је скоро дупло већи од броја умрлих (у години пописа – 1911).
    Додатни подаци указују на то да је у пркошкој парохији било брачних парова:
    -	Сложних 544, несложних 9, дивљих 21
    Црква у Бјелају је била подигнута 1880. године (храм св. Великомученика Георгија), а храм у Пркосима 1882. године (храм Успења Пресвете Богородице). Црква ни те 1910. године није била освећена, била је дрвена и у лошем стању. Парох је био Никола Кецман (рођен 1879. и рукоположен за презвитера 1907. године.  У то време није било црквене школе, а у Бјелају је радила комунална основна школа 51 учеником српске православне вероисповести (46 мушких и 5 женских), а вероучитељ је био Никола Кецман. Претходни пркошки парох Ђорђе Зорић умро је 26.јуна 1906. и сахрањен је крај старе Црквине, где му се налази и споменик  . Поред њега сахрањен је и његов претходник Никола Нико Зорић, (похађао „црквену“ школу у Хргару – код Адама).    
</p>