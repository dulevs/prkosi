<p>
    Први Катастар

Крајем 19. века успостављен је катастар, а мало касније је почело и вођење грунтовних књига. Иако за Аустроугарску власт није било сасвим прихватљиво и разумљиво, задржано је постојеће стање власништва над земљом и беговско – кметски однос. Највећи велепоседници у Пркосима били су Куленовићи, скоро 100 % становништва бавило се пољопривредом, а преко 95 % су били кметови са својим члановима домаћинства. Један од првих, а можда и једини, документ из тог периода је оглас о одређеном броју парцела Мехмеда Куленовића у Пркосима, са листом кметова који су обрађивали бегове чифлуке .
</p>
<div class="imgContainer">
    <img class="imgCentered" src="./assets/kmetskiposedi.jpg" width="90%">
</div>
<p>
    У документу се помињу и локације парцела, као и суседи са којима су се те парцеле граничиле. То је једно од првих помињања појединих породица из Пркоса. 
    Дешавало се да бегови из разних разлога допадну у дугове, па онда морају продавати своје поседе, или на други начин правити договоре са кметовима око чифлука .    
</p>