<p>
Кметско питање

Чак и пред крај Првог светског рата 88 крупних беговских породица поседовало је 497.359,022 дунума  земље што је скоро 50.000 хектара значи једна трећина укупне земље (у Босни). Од тог броја беговских породица, оне највеће, њих 17 поседовало је 75-80 % горе поменуте земље. 
Насупрот томе као доказ тешког и подређеног положаја, у 13 котара Босанске крајине  почетком 20. века било је преко 30.000 кметских селишта. На то исто указује и попису становништва из 1910., по коме је  било преко 34.000 кметова  и слободних сељака . У Босанском Петровцу 7 беговских породица поседовало је преко 50.000 дунума тј. око 5000 хектара. Крајем првог светског рата наследници Хуршид бега Куленовића „Човке“ поседовали су 96 кметских селишта . У  Пркосима их је било 13 поседа у а сам Ахмед бег (Мустај бег) син Сулејман бега Куленовића поседовао је 1100 дунума земље у Пркосима 1918. године. Поседници земље и у периоду Аустроугарске власти, као и раније, били су бегови, аге и спахије. Делове те земље које је обрађивао кмет са целом породицом, односно целом породичном  задругом, давани су у закуп или како се то тада говорило и насеље. Беговски посед који је обрађивао кмет називао се чифлук . За коришћење чифлука плаћана је нека врста аграрног данка.. Сам данак је варирао од половине до петине, а најчешће је био трећина и плаћан је делом   пољопривредних производа, ређе у новцу. Иако је Аустроугарска  дала већа права кметовима, титулар власништва и даље је био бег. кметови и где се налазила земља). Поседници земље и у периоду Аустроугарске власти ( а и пре) били су бегови /аге / спахије. Делове те земље давани су у несеље на ком је радио кмет / кемтска породица (обично су то биле велике породичне задруге). Посед који је обрађивао кмет називао се чифлук. За коришћење чифлука плаћана је нека врста аграрног данка.. (сам данад је варирао од 1/2 до 1/5, а најчешће је био 1/3 и плаћан је у натури, ређе у новцу). Аустроугарска је дала већа права кметовима али је и даље титулар власништва био бег.

Током устанка 1875.-1876., већина раје је пребегла поново у Лику, а после 1878. је уследио њихов повратак уз масовно досељавање српског становништва пре свега из Лике.  Крајем 19. века пољопривреда је имала добре резултате. На приложеном изводу види се шта је и у којим количинама произведено  у петровачком котару.. 
</p>
<div class="imgContainer">
    <img class="imgCentered" src="./assets/poljoprivreda19vek.jpg" width="90%">
</div>
<p>
    Нема појединачних података за села, али се по уделу броја становника у самом котару, може претпоставити да је на Пркосе отпадало 5%, а можда и више. Ако се зна да је предео у ком су Пркоси био изразито сточарски  крај, иако се претпостави да је удео становништва у Петровачком котару био 3-5 % , може се претпоставити да је у овом селу од марве било: 200-300 коња(магараца), преко 1000 говеда, и 3-4000 оваца.
</p>
<div class="imgContainer">
    <img class="imgCentered" src="./assets/RazdoljeOvce.jpg" width="90%">
</div>
<p>
    •	Пркоси / Раздоље – стадо оваца
</p>