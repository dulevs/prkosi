<p>
Окупација Босне и Херцеговине

Турци су скинути с врата, али је Аустроугарска, одмах по Берлинском конгресу 1878., кренула у окупацију. Отворено и војно су се  побунили Муслимани, уплашени за свој статус и привилегије, али су се након пораза код Бихаћа помирили са ситуацијом. Срби нису благонаклоно гледали на окупацију, али народ исцрпљен претходним ратовима, није испољавао превише отворених реакција и супротстављања окупацији.
Окупацијом није дошло до значајнијих промена у вези аграрног и кметског питања. Аустроугарској није сметао крајње подређени и понижавајући положај сељака, пре свега Срба. Додатно поред одређене индустријализације започета је интензивна експлоатација шумских и рудних богатстава.
Такође аустроугарска власт је свим средствима покушала да стави под своју контролу и црквену организацију и школство. Тако је већ 1880. године, уз турску сагласност, потписана Конвенција са Цариградском патријаршијом. Конвенција је имала за циљ да у потпуности стави под аустроугарску контролу, црквену управи, избор митрополита и сва остала питања која су се тицала и црквених школа. Циљ је био да држи Српску православну цркву у Босни и Херцеговини држи што даље од Кнежевине Србије и Српске патријаршије. Срећом Конвенција није постигла значајније резултате, већ је проузроковала отпор црквених и школских власти, који су прерасли у покрет за црквено-школску аутономију. 
</p>