
<p>Сеобе и стална кретања била су под утицајем глобалних дешавања, ратова, промена граница и владара. Ма како Пркоси били сићушни у односу на крајеве, земље, царевине и те како су глобална / светска дешавања директно утицала на Пркошчане и на њихов живот и судбину. У прилогу 1. је приказ глобалних догађаја који су оставили дубок траг на душама Пркошчана јер су увек били на граници и жаришту тих дешавања. Није било рата а да није запаљена кућа на Пркосима и да није било људских жртава.
Приказани период обухвата период од средине 16. века и надирања Турака / Османлија, бројних и дуготрајних ратова између Турске, Аустије (Аустроугарске) и Млетачке републике. То је проузроковало честе селидбе (најчешће Лика – Босанска (источна) крајина, и то у оба смера). Некада се дешавало да глава породице / домаћин подигне целу породицу,марву и све што може да понесе и да се пресели у други крај. Но, некада се дешавало и глава породице пошање једног од синова у други крај (обично у „стари“ крај где су већ били насељени и где можда има и неке родбине). Оно што је било најважније, народ се никада није мирио са неправдом, борио се и сачувао своју част, веру, језик и обичаје. Положај му је увек био незавидан јер је требало бити и војник / граничар и кмет без своје земље и без много права. А онда су уследили и велики светски ратови, нове сеобе и колонизације, и наравно мало је шта било лако, једноставно и правично.
Није тачно забележено када се Пркоси као назив села први пут помињу кроз историју. Извесно је да су током претходних пар стотина година постојали, јер су дуго били седиште праволавне парохије, такође и седиште турске власти за тај регион, (крајем 18. и почетком 19. века седиште Островичке капетаније и сл.). Из тог периода су и остаци Куле и зидина Капетаније, а од раније и самог насеља / паланке Човка. Постоје од раније и зидине старе Црквине у Тук пољу, које су вероватно из 18 века. Познато је и постојање града Човка из средљег века, а сам назив засеока Старо село, на Пркосима, асоцира на постојање неке старе насеобине. У околним местима постоје такође трагови из средњег века (Орашко брдо) па и много раније из Римског доба (међаши / путари). 
Не постоје ни поуздани трагови о пореклу назива села Пркоси. Имајући у виду карактер и менталитет становништва, као и историјска дешавања, могуће је да назив потиче од појма „Пркос“ – противљење мањег и обесправљеног против  већег, моћнијег и бескурполознијег (Сила, Мука и Неправда). Пркос је уједно и мотивација да се савладају неповољне околоности, да се истраје и опстане. Колико год су крајишници имали развијен осећеј за саучешће, благодарност, склоност ка праштању умели су да буду преки и спремни на освету. Изразито су поштовали добре људе и исказивали презир према лошима.(Пркос ни у ком случају не треба мешати са појмом „инат“, који је обично штетан и бесмислен)
По броју становника бележеним на пописима у 19 и 20 веку Пркоси су углавном предњачили по броју домаћинстава и становника, у односу на околна села. Поред тога налазе се на важном путу који је повезивао Кулен Вакуф са Врточем / Босанским Петровцем и осталим местима у региону. (Некада је најкаћа раздаљина између Босанског Петровца и Кулен Вакуфа била 6 сати јахања)
Пркоси обухватају велики простор од преко 28 км2, омеђен се једне стране Осјеченицом, са југа Човком и Орaшким брдом, а са севера Ковиљачом и Лупином, окружујући Пркошко поље. По неким тумечењима највећи део Пркоса / Пркошког поља припада и Бјелајском Пољу.  (Петар Рађеновић, Бјелајско поље и Бравско). 
Пркоси данас припадају Унско-Санском кантону и део су општине Босански Петровац.
</p>