<p>
    Други aустроугарски попис 1885., Штатистика мјеста и житељства 

    Након Берлинског конгреса и окупације Босне и Херцеговине од стране Аустроугарске монархије, спроведен је 1.маја 1885. године други попис становништва којим је проширена   класификација, па је поред општих података о бројности становништва и  вероисповести, евидентирано и занимање, као и број становника који су имали друга држављанства (пре свега aустроугарско).   Према том попису Пркоси су припадали Округу Бихаћком, котару и општини Петровац. Према том попису било је у Пркосима 77 кућа, 289 мушких и 254 женских душа. Од укупно 543 становника 10 је било Римокатоличке вере, а остали Срби православци . Аустроугарски пописи нису обухватали постојање цркава ни парохија.     
</p>