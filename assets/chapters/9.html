<p>
Према попису који су спровеле Аустроугарске власти 1879 године, након окупације Босне и Херцеговине, Пркоси су припадали округу Бихаћком, котару Петровачком и испостави Кулен Вакуф. 
Док су пописи Српске Православне цркве на почетку обухватали само православно становништво, Аустроугарски пописи су имали и класификацију по вероисповести, и вероватно су успевали у попис да укључе и муслиманско становништво. Што се тиче статистичких података они указују да је 1985 на попису било 77 домова, а чак 166 кметова. То указује на чињеницу да су многе породице живеле у задругама, тј. да су чак живеле под истим кровом. Највећи део земље је припадао беговима (углавном Куленовићима) и они су ту земљу давали у чифлук кметовима. Однос је базирао на неколико варијанти, најчешће је даван удео беговима. Понекада је неки други бег (па и из другог места) могао да преотме кмета, а некада се дешавало да бег отера кмета, који суштински ништа није поседовао.
Интересантан детаљ је и евидентирање становништва које је имало Аустроугарско држављанство, па је тако 1885. године   евидентирано 81 особа. То указује да је већина од њих, у годинама после окупације Босне, доселила из Лике и Далмације (на то указују и неки записи за Бјелајску парохију). Треба напоменути да је након окупације Босне и Херцговине земљом је управљала војна управа која је 1982. замењена цивилном управом. Окупацији је пружен отпор пре свега муслиманског становништва, али је након краткотрајног рата склопљен мир у Цариграду (између османског царства и аустроугарске), који је и надаље (номинално) признавао суверенитет Султану над Босном.
</p>