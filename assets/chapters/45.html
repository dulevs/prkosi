<p>
    Стојанка мајка Кнежопољка, Скендер Куленовић
Вековима уназад Куленовићи потомци Кулин капетана, ништа добро нису донели српском народу. У једном од најтежих тренутака за Србе у Другом светском рату, блеснуо је Скендер Куленовић, образовани и напредни потомак Куленовића. Сврстао се у ред најбољих српских песника.
Његова најбоља и најславнија поема "Стојанка мајка Кнежопољка" настала је као песничко сведочанство ужаса усташког клања над српским цивилима на Козари. Обликована је по моделу народне тужбалице и она је више позив на освету, слављење слободе и живота, него јадиковка мајке што је изгубила три сина у непријатељској офанзиви. Визија победе извире из исконске вере човека у обновитељску снагу природе, у неуништивост живота.
<br />
СТОЈАНКА МАЈКА КНЕЖОПОЉКА<br />
ЗОВЕ НА ОСВЕТУ ТРАЖЕЋИ СИНОВЕ СРЂАНА, МРЂАНА И МЛАЂЕНА ШТО ПОГИНУШЕ У ФАШИСТИЧКОЈ ОФАНЗИВИ
<br />
Сватри сте ми на сиси ћапћала - јој, благодатно<br />
сунце кнешпољско! -<br />
светројици повијала ножице сам румене<br />
у бијеле повоје ланене,<br />
светројици сам прала јутрење топле пелене ...<br />
Јооој,<br />
Срђане,<br />
Мрђане,<br />
Млађене,<br />
јој, три года у мом вијеку,<br />
три првине у мом млијеку,<br />
три саћа тешка,<br />
силовита,<br />
што их утроба моја изврца,<br />
јој, росни тролисни струче дјетелине кнешпољске,<br />
што процва испод мога срца!<br />
Јооој,<br />
три года српска у мом вијеку,<br />
три Обилића у мом млијеку,<br />
јој, Срђане-Ђурђевдане,<br />
јој, Мрђане-Митровдане,<br />
јој, Млађене-Илиндане:<br />
Козара извила три бора под облак,<br />
Стојанка подигла три сина под барјак!<br />
Јооој,<br />
гдје сте,<br />
Срђане,<br />
Мрђане,<br />
Млађене,<br />
Јооој,<br />
гдје сте,<br />
три илинске пушке прве,<br />
три сузе моје задње:<br />
Хоће мајка мртве да вас изљуби<br />
па седам равних реди<br />
- што Кнешпоље изроваше погани нерасти свеједи<br />
нит ије<br />
нит пије,<br />
већ петама крвавим<br />
Козаром, Просаром<br />
по љешевима чепа црвавим<br />
не би ли којег од вас познала<br />
жалосна мајка Стојанка,<br />
што вас је зимус пратила у акцију,<br />
посвуноћ цјелцем батргала<br />
и пругу тргала!<br />
Јој, три вука моја и три љуте мећаве,<br />
хоће мајка да вас изљуби ледене:<br />
Засучи рукав, Срђане,<br />
лако би тебе мајка познала:<br />
на лијевој мишки младеж - мрка купина!<br />
Заврни, сине Мрђане,<br />
заврни ми десну ногавицу:<br />
ту ти је први куршум пробио<br />
под листом цјеваницу!<br />
А ти се мртав насмиј мајци, Млађене,<br />
тебе би мајка понајлакше познала:<br />
четири очњака остале зубе прерасла,<br />
ко у курјака!...<br />
Јој, три моје биљеге од соја,<br />
јој, три љуте гује с присоја<br />
што вас мајка јуначком снагом насиса,<br />
што вас буна куршумском шаром исписа,<br />
Јооој,<br />
гдје сте?<br />
Да л вас плачу<br />
воде мљечаничке,<br />
или грачаничке,<br />
или моштаничке,<br />
или вас растачу<br />
бљувци жутих црви<br />
по скотским црним рововима,<br />
</p>
<div class="imgContainer">
    <img class="imgCentered" src="./assets/knezopoljka.jpg" width="90%">
</div>
<p>
    Милица Тепић са нејачи у збегу - чувена ратна фотографија Жоржа Скригина
</p>
<p>
    Борци из Пркоса су водили битке све даље и даље од родне груде. Терор, збегови и борбе трајали су и даље у Пркосима и околини.
</p>