<p>
    Период који је претходио Првом светком рату

Упркос терору, присили, неравноправности, народни дух није се предавао нити попуштао слободарски дух „грејали“ су Петар Кочић, Богдан Жерајић и многи други јунаци и народни трибуни и национални хероји.
</p>
<div class="imgContainer">
    <img class="imgCentered" src="./assets/LujoKocic.jpg" width="90%">
</div>
<p>
    Лујо Кочић, истински јунак по коме је написана књига „Јаблан“

На Аустроугарским пописима се види да је највећи део становништва били су кметови и њихови чланови породица. Успостављен је катастар, ознаке кућа (да би се ефикасно урадио попис), али такорећи никаквог помака и побољшања није било у вези аграрног питања и потпуне неравноправности српског народа.
Добар део становништва прихватио је аустроугарско држављанство, да би сачувао себе и своју породицу, а не из политичких и  верских убеђења. Само мали Пркоси имали су  115 становника аустроугарског држављанства  као досељеници из Лике и Далмације. Слободарски дух и жеља да се буде свој на своме били су покретачка снага народа који је пркосно стајао на бранику свог огњишта. Ови крајеви су изнедрили многе народне трибуне и борце за правду, слободу,  једнакост и права на језик и веру. Нову муку донела је окупација значила је и - војну обавезу за нову власт и туђу царевину. 
 Већ на самом почетку Првог светског рата аустроугарске власти су увеле закон о изузетним мерама, и предузеле радикалне мере уз суспензију многих претходних права. Обустављена су политичка и грађанска права и увођење војно казнених процеса.. Конкретно то је значило затварање српских школа и низ забрана: забрањена је ћирилица, забрањено је коришћење и истицање српске заставе. Истовремено, почео је и прогон свих оних који су били сумњиви аустроугарским властима. Пре свега то су били народни трибуни, људи од утицаја, али и свештеници српске православне цркве. Већ током августа 1914 године у румунском Араду било је заробљено 3400 Срба из Босне, док је у Бихаћу било заробљено око 600 Срба . На удару су били и припадници Кочићеве групе Отаџбина, културног друштва Просвјета. Један од првих виђенијих интернираца из овог краја, у логору у Араду, био је свештеник из Босанског Петровца Никодим Новаковић. Заједно са њим било је интернирано још неколико свештеника, а међу њима и Никола Кецман, свештеник из Пркоса .
</p>
