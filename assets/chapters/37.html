<p>
И ако је Босна и Херцеговина ушла у први светски рат као део Аустроугарске на њеној територији није било ратних операција. Но, народ је, као и много пута, живео под режимом најсуровије непријатељске окупације, уз безобзирну пљачку и уништавање имовине.  Масовно су вршена хапшења, злостављања, убијања као и интернација и слање у логоре.  Од саме окупације (1879...) Босном и Херцеговином се управљало из Беча, а од анексије БиХ (1908) у потпуности су и према своме нахођењу организовали власт.  Било је то време злогласног Бенјамина Калаја, Оскара Поћорека. Поћорек је по наредби Бечких власти, недуго након победе Србије у првом балканском рату организовао мобилизацију у Босни и Херцеговини. Поћорек је 1914 предводио и Аустроугарску војску у нападу на Србију, а након пораза и повратка у Босну и Херцеговну био је смењен. Процењено је (1920) да је у Великом рату у Босни и Херцеговини страдало око 400.000 Срба. 
На вест о атентату већ на Видовдансу настали масовни нередине само у Сарајеву него и широм Босне и Херцеговине. Организоване су масовне рушилачке демонстрације не само на Србе који су били политички активни већ и на српске трговачке радње које су пљачкане. Време од атентата до почетка рата је било испуњено страхом сваког виђенијег Србина. Полсе предаје ултиматума Србији почело је затварање по припремљеним списковима и узимање талаца. / Бих у првом светском рату
Проглас Фрање Јосифа о рату, од 16/29. јула 1914. године је претворио и Босну и Херцеговину у упориште терора у ванредном стању које је прогласио Поћорек. Аустроугарска је у Босни и Херцеговини повела рат против својих поданика. Проглас је пратило завођење преких судова, казне су крајње пооштрене (за нека дела је прописана смртна казна).
Добровољци у српској војсци дошли су из прекоокенаснких земаља (пре свега САД) врађајући се као повратници или су приступали као ратни заробљеници који су се предали српској, руској или италијанској војсци. Парадокс је био што су сви који су приступили српској војсци требали да потписују изјаву о добровољном приступању (да би се избегле санкције Женевске ратне конвенције). То је уједно носило и страх од каснијег заробљавања, јер је то могло да проузрокује и кажњавање њихових породица  од стране аустроугарских власти који су и онако вршиле репресију над добровољачким породицама (логори, интернирање). Све то им, ни у борбама, није остављало много избора, они нису ни хтели ни смели да падну живи у руке непријатељу. Отежавајуће околоности су биле у томе што су били и недовољно обучени, да су ратовали старијим трофејним оружјем, а држање савезничких трупа (Добруџа, па и на другим фронтовима), чинило их је несигурним. Од добровољаца са источног фронта, крајем рата на Солунски фронт стигло је око 12.500 бораца. 
И поред свега...Наравни били су подстакнути пре свега уједињењем српских земаља, и значајно су допринели победи српске идеје и стварању југословенске државе 1918 .(Идеја југословенства је много мање била изражена, као и одзив других народа Хрвата, Словенаца..:) Зачетак српског добровољачког покрета (1912 1914-1918) назире се већ на почетку самог рата, у фази формирања и попуњавања четничких одреда. Измучени, исцрпљени и десетковани у претходним Балканским ратовима, требала је попуна која је кренула од разних пребега из БиХ, Срема али и добровољаца повратника из Америке (САД).
Већ од почетка борби на руском фронту, крајем 1914 године, бројни заробљени Срби, тражили су од српских власти да их упуте у Србију. Добровољци на Руском фронту формирали су 1. и 2. добровољачку дивизију.
Већ у праскозорје Првог светског рата, српски народ је био иложен додатном притиску, ислећивању, затварању и тортури. Уследиле су године немаштине, патње, глади и болести. Највећи део радно способног становништва одведен је у рат, хране је било све мање јер узимана и за фронт. Додатно уследиле су и године суше пре свега 1916 а затим и 1917, па је народ био пронуђен да се храни свиме оним што је могао да нађе у пољу (зеље, коприва и друге траве). Ситуација је била толико лоша да су деца из среза Босанског Петровца (а и шире), крајем 1917 слата на прехрану у Хрватску, Бачку, Барању, Банат и Срем . Од укупно 2643 деце из округа Бихаћ, највећи број (35%) деце 939 био је из котара Босански Петровац (проверити да ли су пркоси били у котару Кулен Вакуф). На жалост од тог броја деце до 1921 у котару Босански Петровац вратило се само 70% деце. Здравствене прилике су такође биле веома лоше (Босански Петровац није имао нити болницу нити адекватно особље, лекаре. Тако је и крајем рата била погубна шпанска грозница. Због лоше здравствене заштите шарлах је на Пркосима 1917/18 однео животе тринаесторо деце.
</p>