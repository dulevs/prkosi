<p>
На молбу и предлог бившег Митрополита Дабро-Босанског Николаја Мандића  1900. године поделили су велику црквену област архидијецезе Дабро-Босанске у две приближно једнаке црквене области и Митрополије. Крајем 19 века Митрополија Дабро-Босанска бројала је око 500.000 православних Срба . Нова Бањалучко и Бихаћка Митрополија организована је у тринест протопрезвитерата и 134 парохије са близу 280.00 душа. Први Митрополит Бањалучко-Бихаћки био је Евгеније Летица, а Прота Бихаћки Коста Ковачевић.
Ово нагло умножавање народа и велика удаљеност од седишта Митрополије водила су покретању даље поделе и формирања нове Митрополије (епархије) Бихаћке (одлуком Краља Петра 1924. године). Евидентно је у овом попису, као и осталима, да и ако су свештеници улагали пуно труда, подаци нису у потпуности свеобухватни , сматра се да је тада број православних душа Митрополије био увелико преко 300.000.
Протопрезвитерат Петровачки има 11 парохија и 41 филијално место На 3396 домова и 25.978 душа, било је 4867 сложних брачних парова, 24 несложна, као и смешаних 10 и дивљих 114, Током 1901 у целом протопрезвирату рођено је 1145 , 575 умрлих и 190 венчаних.  
Цркава је било 11 парохијских 2 филијалне и 2 капеле, за две цркве се не зна када су подигнута остале су подигнуте у другој половини 19. века.
Најстарије матице црквене (матичне књиге) су из 1882. године, а на Пркосима од 1895. године.
У целом протопрезвитерату  су постојале 4 основне школе , 3 комуналне и 1 српско-православна, од тога у комуналним школама  православаца је било 257 а у црквеној школи 20 ученика са једним учитељем. Ваншколске деце је веронауку (вјеронаучну наставу) похађало 1852 детета.
Пркошку парохију чинила су села Пркоси, Орашко брдо, Рајновци, Бусија и Стјењани
</p>
<div class="imgContainer">
    <img class="imgCentered" src="./assets/sematizam1901.jpg" width="90%">
</div>
<p>
Те 1901. године било је:
-	Брачних парова, сложних 398, несложних 8, дивљих 8, као и 
-	Рођених 91, умрлих 29 и венчаних 7 
Седиште Пароха је било на Пркосима а поште и брзојава у Кулен Вакуфу, није било парохијског дома. У парохији је постојао црквени одбор.
У то време није било ни српске основне нити комуналне школе, а 50торо деце је похађало веронауку (вјеронаучну наставу).
Парохијска црква брвнара Успења Пресвете Богородице подигнута је 1882. године и тада није била освећена. Зидане цркве у овим крајевима почеле да се граде тек почетком 20. века а на Пркосима је зидана Црква Успења Пресвете Богородице подигнута тек 1925. (међу последњима у крају). Матице црквене (матичне књиге) се воде од 1893 године и у то време, у парохији, није постојала српска основна нити комунална школа.
Парох Ђорђе Зорић рођен 1858, свршио Бањалучку богословију 1874, а рукоположен за презвитера 15.маја 1884. године.
</p>