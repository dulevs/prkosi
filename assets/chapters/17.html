<p>
    Остали пописи од значаја 1921., 1931., 1948.

На попису 1921. године (Краљевина СХС), Пркоси су припадали Котару Петровац, и котарској испостави Кулен-Вакуф. Пркоси су бројали укупно 962 становника, од чега 30 римокатоличке вероисповести. На нивоу целог котара Петровац, реда 99% становништва се изјаснило да им је матерњи језик српски или хрватски.  Овај број становника у потпуности одговара и попису Српске православне цркве из 1923. године (трећи Шематизам Бањалучко - Бихаћке Епархије). Но имајући у виду дотадашње трендове које је нагло урушио 1. светски рат, очекивано је да би прираштај становништва 1910. – 1921. био најмање 15%, што значи да би Пркоси хипотетички имали 1100 становника
На жалост овај број,  сличан и подацима из пописа 1910. године (у чему се много не разликују ни аустроугарски попис нити 2. Шематизам Бањалучко- Бихаћке  Митрополије). То је свакако последица ратних дејстава (1914-1918), као и процеса колонизације добровољаца у Војводину 1919. и 1920. (иако је колонизација по основу добровољачког статуса, званично трајала до 1928).
</p>
<div class="imgContainer">
    <img class="imgCentered" src="./assets/popisSHS1921.jpg" width="90%">
</div>
<div class="imgContainer">
    <img class="imgCentered" src="./assets/popisSHS1921_2.jpg" width="90%">
</div>
<p>
    Попис 1931. 

За Попис спроведен 1931. године није доступна детаљнија информација на нивоу места, већ је резултат објављен до нивоа катастра / катастарске испоставе то јест Босански Петровац / Кулен Вакуф. 
</p>
<div class="imgContainer">
    <img class="imgCentered" src="./assets/popisSHS1931.jpg" width="90%">
</div>
<p>
    Кулен Вакуф је 1921. имао 8800 становника, а 1932. године 15% више, односно 10.000 становника, и поред исељавања добровољаца, које је трајало од 1919. до 1928. Том аналогијом се вероватно и број становника у Пркосима увећао за 15 %, па се претпоставља да су Пркоси 1931. године бројали близу 1100 становника. Према слободној претпоставци, имајући у виду можда и нешто мањи наталитет, одлазак дела становништва на школовање и прелазак у радничку класу и исељавање, Пркоси пред рат 1941. имали око 1200 становника.

Попис 1948. / 1953.

За попис из 1948. године нема релевантних података на нивоу места. Додатно и сама методологија пописа је била другачија, због рата и великих миграција (вероватно највећих у историји српског народа). Попис је обављен по месту порекла становништва.
Довољно је имати у виду да је у Другом светском рату у Пркосима, изгинуло или страдало око 300 људи, а истовремено  је  значајан и број умрлих у збеговима; због немаштине, глади и болести, а не воде се директно као жртве фашистичког терора. 
Поред тога у тзв. 8. Офанизиви (1945-1948) само у два места, Наково и Челарево, иселило је око 60 великих породица са преко 400 душа.   
Поред тога свакако није занемарљив ни број исељених у друга места и/или оних који нису дошли у првим таласима колонизације и/или нису евидентирани као колонисти.
Упоредни подаци – пописи
</p>
<div class="imgContainer">
    <img class="imgCentered" src="./assets/uporednoSviPopisi.jpg" width="90%">
</div>
<div class="imgContainer">
    <img class="imgCentered" src="./assets/uporedno1deo.jpg" width="90%">
</div>
<div class="imgContainer">
    <img class="imgCentered" src="./assets/uporednoSvi.jpg" width="90%">
</div>