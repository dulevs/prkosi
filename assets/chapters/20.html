<p>
Пре овог периода нема писаних трагова нити помињања Пркоса, и Пркоси су делили судбину свог народа и суседних села. Приказ свих глобалних (светских) догађаја који су имали утицаја на живаљ, страдања и миграције дате је у табели у Прилогу-1. Трагови околних манастира, Рмањ, указују да је српски народ у овим крајевима живео од давнина. У другој половини 16 века Турци Османлије су овладали овим крајевима (Бихаћ је освојен 1592) па и делом Аустријског царства (Лика и Крбава), када се део становништва (римокатолици / Латини) одселио у Хрватску и Штајерску  или дубље у Далмацију и приморске крајеве. Све то је проузроковало узурпацију и присвајање земље од стране ага и бегова, а наметнути су бројни харачи и константно вршени зулуми. Уследио је талас миграције становништва из Турске и њихових покрајина, као и још интензивнији талас исламизације. Срби су се од самом почетка а и све време одупирали исламизацији. Османлијске власти су организовале санџаке и пашалуке (Прилог 2 – Пашалуци 1600).
Уследиле су године ратова (десетине и стотине) са Аустријом. Више пута су успостављани мировни процеси, померане границе и утицај. Народ се прилагођавао ситуацији, мигрирао са једне на другу страну границе (Аустрија/Лика или Османлијско царство / Крајина или и даље, Славонија и Банат).
Бежало се од:
-	Данка у крви из Босне
-	Од Војне обавезе из Аустрије / Лике
-	Након било какве освете након зулума и/или неправде
Крајем 16 века под зулумима и мучењем босанског валије Абарди паше а затим и Хадаверди паше , Народ се исељавао у Славонију и Лику  . Чак је и Митрополит Дабрски Гаврило напустио Босну са 70 калуђера. Но, истовремено је Милешевски проигуман Сава, видевши да се народ исељава, дошао са својим братством у највеће збегове под Крајину. Да би задржао народ од исељавања богомољи крај воде Матаваза.
Често су и Турци после неких освајања насељавали велики број Срба Православаца као своју рају (пример након освајања Костајнице 1556, након чега су постали господари целог Поуња. Народ је убрзо подигао Моштаницу . Тада је на брзу руку саграђена црква код воде Матаваза, коју је основао Милешевски проигуман Сава, да би задржао народ. Касније је Црква манастир названа Гомионица.
Посебно изражене миграције у Лику и Далмацију уследиле су после Карловачког мира (1699).  
Но, било је случајева и периода када су Срби имали и мало већу слободу по питању вере и својих цркава. Тако је Хасан паша Предојевић (који је 1592. године освојио Бихаћ) потпомагао српски народ који подизао цркве и манастире у Крајини. По предању Хасан паша је обновио и манастир Рмањ, и подигао манастир Моштаницу из темеља.  Цркве су грађене или нове или су неке старе зидине преуређиване, освећиване и коришћене. Имена и називи су им често давани на основу оних цркава које су оставили у старим крајевима.
Извесно је да су срби и у 14. веку насељавали ове крајеве дубоко и до Лике и Крбаве, а засигурно их је било и у Бихаћу и околини (записи римског папе Гргура – 1373. године). У сачуваним писменим споменицима, помињу се Власи (полу погрдан назив за Србе, као и Морлаци) које помињу бан Иван Караовић, Никола Јуришић и бихаћки грађани почетком 16 века. Године 1525. главни заповедник царске војске на граници, барон Никола Јуришић, од Унац и Гламоча доводи у Бихаћ и даље (опустели град Жумберек) и насељава српске породице. Сам цар Фердинанд 1. даје им одређене повластице 1538. године и изричито их назива Србима). Према народном предању у Бихаћу је и пре Турака постојала православна црква, као и једна кућа (владичин конак), где је владика долазио при посети Бихаћу.  Неспорно је да су се бројни Срби додатно населили у ове крајеве и у периоду доласка Турака и освајања Босне.
Генерално би требало само набројати уз по коју реченицу главне манастире који су припадали митрополији (Гомионица, Рмањ.....)
Након изгубљеног рата 1737 године (Београдски мир) разуздана Турска војска је палила и убијала све што је српско. Тек када се српска крв мало сасушила народ се латио посла да своје куће опет уреди. 
</p>