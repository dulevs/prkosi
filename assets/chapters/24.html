<P>
    Манастири

    Слично се дешавало и са Манастиром Рмањ / Хрмањ, често је бивао са ове или оне стране границе. Више пута је рушен и обнављан. Тако је обновљен 1865 да би недуго затим поново био порушен већ на почетку устанка 1875. године.  Након тога је обновљен захваљујући Србину из фамилије Узелац..
    Иначе, манастир Рмањ је настао давне 1443. По запису из манастира Гомионице, у близини Бања Луке из 1891. манастир је назив је добио по Цељском грофу Херману, чија је породица имала огромне поседе у његовој околини, с обе стране Уне. Гроф је здушно помагао српско-православни манастир и у добрима и у новцу. Стога су калуђери донели одлуку да по њему назову манастир Ерман, а у народу се усталио назив Рмањ.    
</P>
<div class="imgContainer">
    <img class="imgCentered" src="./assets/Rmanj.jpg" width="90%">
</div>
<p>
    *Манастир Рмањ / фотографија преузета са сајта federalna.ba
    Манастир Гомионица је по народном предању био задужбина Маре „Султаније”. Први писани помен је из 1536. године када се у турским изворима помиње игуман Андрија, старешина манастира. Најстарији сачувани предмет је типик манастира Гомионице, који потиче из 1599.  године. Данас се чува у епархијској библиотеци у Араду, у Румунији. По архитектонским основама Гомионица има пуно сличности са елементима примењеним у градњи манастира Рмањ. Манастир је пуно пута рушен и обнављан, а 1882. добио је и манастирску школу коју је похађао и познати књижевник Петар Кочић.
</p>