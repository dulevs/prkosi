<p>
Од турског освајања ових крајева, град Човка је био пуст дуго времена (од када су се последњи Орловићи повукли према Бихаћу). Готово два пуна столећа јездили су овдје ветрови, играјући се око напуштених зидина зачараног града. Тек након великог Бечког рата, када су Османлије напустиле Крбаву и Лику, доселише се овамо наново људи и распрострше се по Пркосима, заобилазећи Човку и плашећи дјецу причом како међу тим мистичним зидинама живи змијска краљица. Тих година дођоше овамо и бези Куленовићи. Ни КУленовићи нису имали храбрости да се приближе мрским зидинама обавијеним мистериозним причама, већ су изградили кулу на Пркосима, одмах уз пут за Врточе. Ипак паралелно са тиме направили су Кулу и на Човки и опасали је дрвеним бедемима (паланка). Народ им је због тога дао надимак Човке. Потврђује то и Крешевљаковић. Он каже да се овдје “насели једна грана Куленовића и доби надимак Човке, као некад Орловићи. Паланка Човка имала је своју посаду, а била је у саставу Островичке капетаније, којом су заповиједали капетани из породице Куленовића”. Капетанови потомци у Човки су становали ту све до устанка на Крајини (1876-1876), када су се одселили у Кулен Вакуф. 
</p>
<div class="imgContainer">
    <img class="imgCentered" src="./assets/covkaPalanka.jpg" width="90%">
</div>
<p>
Кулу Човка запалио је кмет Куленовића-Човки, Јовица Зорић звани Шљивар.
Овде постоји један споран податак. - Погледом са куле Човка каже се да се североисточно од куле налази рушевина старе цркве. Постојећа црквина у Тук пољу се налази северо / северозападно од куле Човка ( а не североисточно), вероватно се ради о грешци.
</p>