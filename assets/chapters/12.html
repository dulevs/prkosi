<p>
Попис је рађен методологијом вероватно као и 1895 па можда и 1885, уз доста других детаља. У склопу пописа пописиване су и куће и означаване улице и бројеви (образац формулар А) – Прилог А. Поред пописа компелтног домаћинства евидентирани су и разни други подаци и то:
-	Основни подаци, куће, становништво, мушки / женски
-	Структура старости становништва, болести и аномалије
-	По власништву и занимању
-	По писмености 
-	По матерњем језику и знању страног језика
-	Одсељеном становништву
-	За свако домаћинство пописивана је и марва
Основни подаци о броју кућа и становника приказани су до нивоа сваког насељеног места / села. Остале статистике су исказане на нивоу котара, па се само као илустрација пар следећих података даје за котар Босански Петровац.
Евидентно је да је само мали број становника познавао стране језике, као Немачки 30так и Турски 40так становника. У смислу исељеништва уочава се да је из Петровца било одсељено 255 становника у Немачку и 754 становника у Америку. 
По питању аграрног звања  српске националности било је:
-	3004 кмета (са припадајућих 17.697 душа), и 
-	693 слободна сељака (са припадајућих 4.052 душе).  
Тек сваки пети српски земљорадник био је власник свог поседа. О врло неповољном статусу српског становништва говори и то на је у Петровачкој општини било свега 40так кметова муслиманске и католичке вероисповести (насупрот преко 3000 српских кметова).
</p>
<div class="imgContainer">
    <img class="imgCentered" src="./assets/au1910.png" width="90%">
</div>
<p>
Сви ови упоредни пописи указују на пар очигледних чињеница (за период 1880 – 1910):
-	Просечан број душа по домаћинству је био око 7
-	Прираштај је био већи од онога што је природни наталитет могао да донесе. То очигледно говори о значајном приливу становништва са стране (пре свега Лика и Далмација)
-	На претходну чињеницу указује и значајан број становништва (на попису 1985 (81) и 1895.(115) које је имало аустроугарско држављанство
-	Уочљиво је да је мушких било преко 10% више него женских. Што може да указује да је већина досељених била мушких. 
-	Нема поуздане слике како се мењала старосна структура, али је вероватно да су већином долазили самци, или парови са малим бројем деце, или тек венчаних.
-	Стални раст броја домаћинства указује на то да како су расле породице, тако су се мушки потомци одвајали са својом породицом. Но, без обзира на то, остајали су у породичним задругама .
-	Томе у прилог иде и генерално запажање , у периоду од 1879 до 1910.,  становништво Босне се увећало за 60%. Истовремено број становника на Пркосима је порастао за 100 %.
(*напомена-у потпуности овакав пример имам на својој породици)
</p>