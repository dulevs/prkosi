<p>
    Први Шематизам Бањалучко Бихаћке Митрополије 1901.

    На молбу и предлог бившег Митрополита Дабро-босанског Николаја Мандића  1900. године поделили су велику црквену област архидијецезе Дабро-босанске у две приближно једнаке црквене области и Митрополије. Крајем 19. века Митрополија Дабро-босанска бројала је око 500.000 православних Срба . Нова Бањалучко-Бихаћка Митрополија организована је у тринаест протопрезвитерата и 134 парохије са близу 280.00 душа. Први Митрополит Бањалучко-Бихаћки био је Евгеније Летица.
    Ово нагло умножавање народа и велика удаљеност од седишта Митрополије водила су покретању даље поделе и формирања нове Митрополије (епархије) Бихаћке (одлуком Краља Петра 1924. године). Евидентно је у овом попису, као и осталима, да подаци нису у потпуности свеобухватни , иако су свештеници улагали пуно труда, ,. Сматра се да је тада број православних душа Митрополије био увелико преко 300.000.
    Протопрезвитерат Петровачки има 11 парохија и 41 филијално место На 3396 домова и 25.978 душа, било је 4867 сложних брачних парова, 24 несложна, као и смешаних 10 и дивљих 114, Током 1901. у целом протопрезвитерату рођено је 1145 , 575 умрлих и 190 венчаних.  
    Цркава је било 11 парохијских 2 филијалне и 2 капеле, за две цркве се не зна када су подигнута остале су подигнуте у другој половини 19. века.
    Најстарије матице црквене (матичне књиге) су из 1882. године, док се у  Пркосима воде од 1895. године. 
    У целом протопрезвитерату су постојале 4 основне школе , 3 комуналне и 1 српско-православна, од тога у комуналним школама  православаца је било 257, а у црквеној школи 20 ученика са једним учитељем. Истовремено веронауку (вјеронаучну наставу) похађало је 1852 ваншколске деце.
    Пркошку парохију чинила су села Пркоси, Орашко Брдо, Рајновци, Бусија и Стјењани.    
</p>
<div class="imgContainer">
    <img class="imgCentered" src="./assets/sematizam1901.jpg" width="90%">
</div>
<p>
    Те 1901. године било је:
    -	Брачних парова, сложних 398, несложних 8, дивљих 8, као и 
    -	Рођених 91, умрлих 29 и венчаних 7 
    Седиште Пароха је било у Пркосима мада није било парохијског дома, а поште и брзојава у Кулен Вакуфу,. У парохији је постојао црквени одбор.
    У то време није било ни српске основне нити комуналне школе, а 50так деце је похађало веронауку .
    Парохијска црква брвнара Успења Пресвете Богородице подигнута је 1882. године и тада није била освећена. Зидане цркве су се у малом броју градиле и у другој половини 19. века и често су биле рушене, а интензивније су почеле да се граде тек почетком 20. века. У Пркосима је зидана Црква Успења Пресвете Богородице подигнута тек 1925. међу последњима у крају. Матице црквене (матичне књиге) се воде од 1895. године и у то време, у парохији, није постојала српска основна нити комунална школа.
    Парох Ђорђе Зорић рођен 1858., свршио Бањалучку богословију 1874., а рукоположен за презвитера 15.маја 1884. године. Иако је и школа у Пркосима отворена међу последњим у окружењу, тек 1932. године, још крајем 19. века свештеник Ђорђе Зорић је крај старе цркве држао веронауку за 25 полазника. 
</p>    