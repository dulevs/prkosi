<p>
Услед учешћа у немачком окупационом систему на простору Југославије чланом .1 Одлуке Председништва АВНОЈ-а од 21. новембра 1944. године конфискована је сва имовина грађана Трећег Рајха немачке националности која је постала државна својина и основна економска основа колонизације Војводине 1945- 1948 године,а немачко становништво на простору Југославије привремено је логорисано у логоре различитог типа. На подручју Југославије одузето је 97.490 немачких поседа а у Војводини 69.035поседа са површином од 389.256 хектара. Целокупни немачки поседи у Војводини чинили су 58,24% њеног земљишног фонда 10 Одузета имовина стављена је под надзор Државне управе народних добара а немачку имовину је чувала Привремена војна управа. за Банат, Бачку и Барању до њеног укидања 15. фебруара 1945. године а потом Управа народних добара за Војводину.Поред пољопривредног земљишта конфискована је и сва друга покретна и непокретна имовина држављана Трећег Рајха. 11 . Начин решавања тзв“ немачког питања“ у Југославији био је истоветан са одлукама савезничке конференције у Потсдаму која је одржана у лето 1945. године којом је услед учешћа у немачкој окупационој власти у Чехословачкој и Пољској конфискована имовина немачке мањине у тим земљама а немачко становништво протерано је у Немачку. 
Основну колонизациону масу која је насељавала Војводину 1945- 1946 године чинили су људи који су долазили са простора хроничне полуглади,а њихово тешко стање било је интезивирано ратом и ратним пустошењима која су породице у деловима Босне и Херцеговине, Хрватске, Црне Горе или Србије остављала без минималне имовине и без основних средстава за живот.Поред тога насељаване породице имале су погинулих чланова у време рата било као припадника НОВ-е или као цивилних жртава тако да је поред идеолошких и државних циљева колонизације ово организовано и ефикасно пресељавање 
По ко зна који пут измучени, напаћени и десетковани народ, видао је своје ране, покушавао да окупи своју чељад, обнови своје попаљене и уништене куће, окућнице и имања.
Након подебе у 2. светском рату уследили су нови таласи миграције и колонизације. Држава је 23 . августа 1945. године усвојен је Закон о аграрној реформи и колонизацији. Овим законом ће 1 647 305 хектара, од тога 668 412 у Војводини, бити подељено новим власницима. Убрзо после усвајања Закона, у Војводину стижу колонисти из: Босне и Херцеговине, Баније, Лике, Кодуна, Црне Горе, Далмације, Санџака, Србије, Македоније, Словеније и са Косова. За кратко време, на нова огњишта стигло је око 250 000 људи, и тако колонизацију у социјалистичкој Југославији претворило у највећу собу народа у последњих 300 година на Балкану.  Организована колонизација је извршена крајем 1945. и током 1946. године, али је досељавање у ове крајеве трајало све до 1948. године. Колонисти су се населили у 114 војвођанских места, а многима од њих су дали нова имена. 
Циљ је био да се пре свега породицама погинулих и учесника НОР-а, омогући добијење земље, пре свега у Војводини. И пре самог завршетка рата кренула су пресељења уз дозволе среских власти, јер многи нису ни имали нормалне услове за живот. Многе куће и имања била су порушена, попаљена и многи су били без стоке и основних услова за живот. Постојали су одређени планови за расељавање али било је и непланских дивљих сеоба.
Највећа група породица и становништва населила је у Наково, срез Кикинда, уз само границу са Румунијом. Од укупно 497 породица и 3320 душа (чланова домаћинства) насељених у Наково, 245 породица и 1598 душа било је из Босанског Петровца. Од тог броја 42 породице са 285 душа, населило је са Пркоса. Највећи број досељених  дошао је већ карјем 1945 и почетком 1946. године . У Челарево (старо име Чиб) из Пркоса је насељено 18 породица са преко 110 душа. То значи да је само у ова два места са Пркоса отишло преко 60 породица и преко 400 душа.  Листа досељеника  у прилогу – Листа колониста Наково / досељеници у Челарево.
Историчари казују да је колонизација после рата била највећа сеоба на Балкану у последњих неколико векова, већа чак и од познате сеобе Срба под Арсенијем Чарнојевићем. Војводина је још више добила у националној шароликости. Колонисти су собом донели своје обичаје, морал, схватања живота. Многа војвођанска места добила су тада нова имена, која су горштаке подсећала на јунаке из родног краја и друга знамења.  И након и првог и другог светског рата досељенци су и даље требали да буду гарант граница , јединства.
</p>