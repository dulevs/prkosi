<p>
Као и увек, слободољубиви и правдољубиви народ није се мирио са новонасталом ситуацијом, па је већ половином јула 1941.године у устаничким селима: Пркосима, Рајновцима и Стјељанима, формиран одред „Човка“ са командиром Николом Карановићем на челу. Истовремено у Орашком Брду формиран је Брђански вод са Ђоком Каракашем и Николом Војновићем на челу. Одред „Човка“ држао је положаје према Кулен Вакуфу и Орашцу,а Брђански вод је штитио правац од Бихаћа.  На почетку деловања акције ових јединица, углавном су спровођене из заседа, да би у августу уз учешће и других јединица прешле у нападна дејства. Из заседа су нанеосили губитке непријатељу идолазили до оружја (ненаоружани су у напад ишли са секирама, вилама и другим оруђем). Владало је правило: ко зароби пушку, или је отме у јуришу, она му и остаје. Тако су, уствари, наоружавани они који су били најхрабрији. Средином јула 194. године једна јача усташка јединица (око 200 усташа), из Кулен Вакуфа, је продрла на Пркосе, а друга мања у село Липа и Орашко Брдо. Усташе су том приликом вршиле терор и масовне злочине убијајуће све пред собом не штедећи ни жене, децу и старце, многе куће су спаљене са укућанима. Вођене су тешке борбе на Пркосима, усташе су натеране на повлачење, рањено је и убијено 20 усташа и заплењено 13 пушака.  Прва заједничка акција ових јединица изведене је у селу Врточе 3. августа. Напад је извршен на непријатељску колону усташа, јачине једне сатније, и непријатељ је у потпуности разбијен. Устаници су запленили хаубицу 100 мм са десет сандука муниције, два тешка митраљеза и 10 пушака. Након тога уследиле су и друге заједничке акције, почетком септембра низали су се напади на Врточе, Ћукове и Кулен Вакуф. У борбама у селу Ћукови, на жалост, пале су и прве устаничке жртве. Погинули су Марко Керкез, пушкомитраљезац из одреда „Човка“, и Дако Каракаш, командир Брђанског вода.  Одред »Човка« и Брђански вод гонили су непријатеља 6. и 7. септембра све до Рипча и остали на положајима према Рипчу и Бихаћу све до поновног продора непријатеља у Кулен Вакуф. 
Непријатељске снаге нису мировале, па су већ у другој половини септембра кренуле из Бихаћа комуникацијом: Бихаћ-село Врточе-Босански Петровац. У село Врточе избиле су у току 25. и 26. Септембра, један део је продужио према Босанском Петровцу, а други се усмерио према Кулен Вакуфу, у који је ушао 29. септембра. Отпор љиховом надирању ка Кулен Вакуфу пружили су борци одреда »Човка« и Брђанског вода. Када је непријатељ успео да уђе у Кулен Вакуф, устаници су запосели и држали положаје североисточно од града. Продор јаких непријатељских снага у Кулен Вакуф довео је устаничке снаге и народ овог краја у тежак положај. Остављајући јача упоришта у Горијевцу, Тарковцу, Липи, Врточу и Пркосима, непријатељ је испресецао и онако малу слободну територију.
(ово се и згледа догађало на самом почетку терора, у јулу – проверити)
Када су од Бихаћа за Петровац продрле квислиншке јединице, усташе су из Орашца кренуле у пљачку. Код школе на Пркосима стигле су непријатељске групације из Кулен Вакуфа, предвођене Фебером, по злу познатим капетаном бивше југословенске војске у Бихаћу, који је капитулацијом бивше Југославије примио усташке чинове. Код школе су била два дућана, њих су непријатељи опљачкали. Збрисано је село Пркоси. Усташе су побиле многе људе. У кући Ешановића затворили су групу лица, испуцали плотуне и запалили кућу. Група лица из Орашког Брда бјежала је испод Лупине. Похватана је од усташа на цести код Дули(д)бе. Одвели су их у кућу Ковачевића и тамо запалили де-веторо дјеце и двије жене. Дијелови села Орашког Брда су уништени.   
Поновним заузимањем Кулен Вакуфа и Босанског Петровца непријатељ је поставио своје логоре у Врточу, на Пркосима у Човци. Сав народ се повукао пред непријатељем на Велике Стијењане, Мало Очјево и Велико Очјево и све до Дрвара, а други део чак у Лику.  Након једног неуспелог напада на логор под Човком код водопада припремана је нова акција на комуникацију измешу логора у Врточкој Дулиби и Човке. (одред је у то време располагао са 22 пушке и два пушкомитраљеза »брно«). Прије зоре заузели смо положај, а успут, пошто смо пролазили поред цркве на Пркосима коју су усташе биле запалиле (раније је изгорио дио олтара), командир је наредио да свратимо у цркву и помолимо се Богу. Сви смо се прекрстили, очитали »Оченаш« (иако већина није вјеровала у Бога)и кренула на положај. Иницијално устаници су успели да побију групу усташа, али су убрзо били принуђени на повлачење јер је наишла главнина непријатељских снага.
Пушкомитраљез који се налазио код водовода сасуо је дуги рафал на непријатеља. Возила су се сурвала у грабу. Непријатељски официри, међу којима су били бојник Вебер и потпуковник Матагић, били су у луксузним колима. Позади њих кретала су друга возила са војском и материјалом. Иако су били добро заштићени, изгинули су на том мјесту. Овдје је заплијењено сво оружје и читава документација, међу којом су нађени и планови за офанзиву. Велики плијен пао је у руке бораца Петровачког одреда. Бојник Вебер је био још жив. Наш пушкомитраљез сломио му је обје ноге. Питалисмо га шта му је најжалије? Одговорио је да много жали вереницу.  
Одмах после ослобођења Дрвара и заузимања жандармеријских станица у његовој околини, већина устаничких снага пребачена је на положаје према Петровцу, одакле је непријатељ првих дана августа, након добијања појачања из Бихаћа и Санског Моста, предузимао јаке нападе у циљу продора на ослобођену територију Дрвара. Тако је на сектору Осјеченица—Оштрељ—Козила—Бравско био успостављен фронт на коме су оперисали дрварски и петровачки герилски одреди, који су са осталим снагама у овом крај учинили тада најјачу и најнаоружанију устаничку групацију у Босни и Херцеговини, која је бројала преко 4.000 бораца. 
Септембра 1941. године Никола Карановић, тадашњи командир Вакуфске чете , организовао је састанак ради договора за напад на непријатељска упоришта у Ћуковима, Орашцу и Кулен Вакуфу. Састанак је одржан на Орашком брду у кући Станише Каракаша. План је био да се напад изврши прво на Ћукове, онда на Орашац, и на крају на Кулен Вакуф.У нападу су учествовали, поред личких бораца, вакуфска чета, укључујући и Брђоорашки вод, Теочачка чета са Липским водом, Цвијетнићка чета и Мартинброђска чета, а Врточка чета је добила задатак да прекопа пут на Пркосима (Врточка Дулиба) и сачека непријатеља,  када се буде повлачио из Кулен Вакуфа, да му зада ударац из засједе на Човки и Пркосима, а евентуално и да спријечи пристизање помоћи непријатељу од Петровца. Напад је заказан око 15. септембра, те је и почео узаказано вријеме. Борба је трајала 3 дана и 3 ноћи, непрекидно. Трећег дана у поподневним сатима непријатељ се повлачио из Кулен Вакуфа према Пркосима. 
Крајем септембра и почетком октобра 1941. године непријатељ је вршио велики притисак на устанике, па се на Стјењанима нашао велики број бораца, не само из околних села већ и других села и јединица (окупило се близу 150 бораца).  Због такве структуре јединица, са разних стрна, није постојала јединствена команда нити адекватна дисциплина. Целу ситуацију је оптерећивала и велика маса уплашеног народа у збеговима. Командир одреда Човка, Никола Карановић, предложио је мере ѕа за сређивање стања и завођење реда у јединицама и у позадини. Није лако ишло али је било одузето оружје од свих оних који нису били спремни и/или били у могућности да иду на фронт, и додељено борцима без оружја. Формирано је и привремено тело чији је задатак био да одржава ред у збеговима, да осигура снабдевање народа, као и да организује обављање пољопривредних радова. Консолидујући јединице и наносећи губитке непријатељу, устаници су га приморали на повлачење из Кулен Вакуфа. Крајем октобра непријатељ се повукао опет преко Пркоса, где је претрпео велике губитке.  Ликвидиране су и непријатељске постаје на линији Бихаћ – Босански Петровац, чиме је поново успоставњена слободна територија.  Непријатељ се задржао у Бихаћу и у Босанском Петровцу и током новембра није вршио офанзивне акције, па су устаници после четворомесечних борби имали мали предах. Крајем новембра одред „Човка“ извршио је марш у Подгрмеч и задржао се неколико дана у селима Горња и Доња Суваја, агитујући против четништва. У том периоду четнички покрет је у тим крајевима био мање изражен и није било отворених сукоба. Слично се поновило и у Бјелају почетком 1942, за српску нову годину 13 / 14. јануар , када су се устаници конфронтирали и надјачали четнике на народном збору (очи у очи са вођом четника Манетом Роквићем). Касније се приступило разоружавању четника у околним селима (Вођеници, Скакавцу, Сувају, Смољани....), па су у кратком року скоро сва села у Петровачкој општини очишћена од четника. 
Крајем 1941 Италијани су продрли у Бихаћ и Босански Петровац што је отежало ситуацију устаницима.
До уласка у састав треће крајишке бригаде (августа 1942), вакуфска чета је имала 40сетак акција у којима се калила и стицала искуство. Око 140 бораца је прошло кроз њене редове (до уласка у бригаду), од којих је рат преживела само половина. И касније у саставу треће крајишке бригаде била је позната као једна од најбољих јединица Петровачког среза. Трећа Крајишка бригада формирана је 22. августа 1942. у селу Каменица код Дрвара, и на њено чело постављен је Никола Карановић. Већ два дана касније кренула је на први задатак да у цазинској крајини разбије усташке снаге, и кренула је на свој тежак и славан пут. Након ослобађања Бихаћа  бригада је у новембру месецу ушла у састав Прве пролетерске дивизије. 
(у ослобађању Бихаћа 2 борца са Пркоса су погинула, и заједно са још 4 борца су сахрањени са десне стране крај цркве на Пркосима, - међу њима и мој рођени стриц Јован Чубрило)
Крајем децембра су извршени избори за органе власти. Први одборници су били (Пркоси или шире?) Лазо Керкез, Стево Зорић, Душан Чубрило, Јован Миљевић и други. Организоване су и народне страже по селима, да би онемогућиле шпекуланте и итлијанске агенате, и вршена је обука омладинаца. На Пркосима је обуку са омладинцима спроводио Петар Керкез Пеција. Прва смотра чете на Пркосима, почетком јануара 1942, извршио је др. Младен Стојановић , а после смотре одржан је народни збор код школе. Значајан допринос и подршку у јачању чете пружили су Илија Дошен и посебно Славко Родић, који је у више наврата боравио у одреду „Човка“, па и када је одред прерастао у чету, све до њеног уласка у трећу крајишку бригаду. Снажним ширењем устаничког покрета растао је и број бораца као и састав и организација јединица. Водови и чете су прерастали у одреде и у бригаде. Тако се већ 1942 највећи број устаника са Пркоса борио у трећој крајишкој бригади и првој крајишкој ударној пролетерској бригади. Тиме се постајали део ударних јединица које су носиле терет борби на простору целе Југославије.
</p>