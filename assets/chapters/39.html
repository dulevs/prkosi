<p>
    Аустроугарска војска - Губици у Првом св. рату / Пркошчани

Становници Босне морали су да се одазову војној обавези у Аустроугарској војсци током 1.св.рата. Многи су оставили своје кости на ратиштима широм Европе (Италија, Балканско полуострво, Источни фронт). У аустроугарску војску, са територије БиХ било је ангажовано близу 300.000 регрута, нешто преко 16% укупног становништва, а од тога се са ратишта није вратило 38.000. Са територије среза Босански Петровац, мобилисано је 5437 војника, углавном у састав 2. босанскохерцеговачке регименте (скраћени назив - ИР 2.4) која је, у свом саставу, имала 4 батаљона (први, други и четврти у гарнизону Грац, а трећи у Бањалуци). Од овог броја животе је изгубило 584 бораца, а 255 су завршили као војни инвалиди.  Поред ратног ангажовања из среза Босански Петровац мобилисано је и 379 радно способних мушкараца, који су распоређени у радне јединице.
Срби нису имали националне јединици већ су били намерно раштркани по различитим војним јединицама. У борбеним дејствима су често прибегавали лукавству, да не пуцај на другу страну где су обично били Срби или Руси , православни народи, па су пуцали у ваздух. Када је било прилике предавали су се и прелазили на другу страну. Временом су тако настајале добровољачке јединице на Руском фронту, али и на другим фронтовима.
Као и за друге евиденције нема потпуних историјских података. Најпотпунија евиденција је о губицима аустроугарске војске (рањени, заробљени, погинули). Према доступним подацима , из Пркоса је било евидентирано преко 25 војника који су били рањени у борби, заробљени или погинули. Претрага аустроугарских података није једноставна и било је честих грешака у транскрипцији имена и презимена. Још мање трагова било је о људима који су се предавали и углавном прелазили у добровољце, а касније се борили на разним фронтовима.
Без обзира што су делом били ангажовани и у радним јединицама, што су бежали од војне обавезе или у одређеном броју се предавали на фронту, губици у рату нису били занемарљиви. Од 5.473 мобилисаних петровчана, погинуло је 584 тј. 10,7%. Такође, из рата су као инвалиди изашла 262 војника, Срба већином. 
Следи делимична листа рањених и погинулих на основу података из аустроугарских архива на интернету. 
</p>
<div class="imgContainer">
    <img class="imgCentered" src="./assets/gubici1svrat.jpg" width="90%">
</div>
<p>
    Аустроугарска царевина је током Првог светског рата, масовно користила логоре, по чему је предњачила у односу на друге Централне силе. Логори су оснивани посебно за сваку нацију. Било их је најмање 300, од којих је било 10 великих. У њима су били Срби ратни заробљеници, али и интернирани цивили, за разлику од других нација, што је иначе било забрањено женевским конвенцијама. У тим логорима дошло је до масовног умирања српских логораша старости од једне до сто и једне године живота. Коначан број улогорених и пострадалих Срба ни до данас није утврђен, али се сматра да је знатно већи од процењеног и прихваћеног броја на мировној конференцији у Версају. Из досадашњих истраживања могу се сагледати главни узроци њиховог страдања. То су глад, неодговарајући смештај логораша, локација логора, тешки присилни рад.
    Аустроугарска је и пре напада на Србију почела са интернирањем Срба „политичких сумњиваца” из Босне и Херцеговине и Хрватске, да би додатно у  три ратна таласа приликом упада њене војске у Србију (1914. и 1915.) сваки пут узимала заробљенике. По окупацији Србије интернирање цивила постало је стална активност Генералног војног гувернмана Србије. На сличан начин то се догодило и са цивилима из Црне Горе. У свим већим логорима на територији Аустроугарске били су Срби, и то у Араду, Нађмеђеру, Добоју, Нежидеру, Болдогасоњу, Шопроњеку, Маутхаузену, Ашаху на Дунаву, Хајнрихсгрину, Браунауу итд. Први су формирани Арад и Нађмеђер, а после њих брзо су подигнути нови, северније од Нађмеђера.    
</p>