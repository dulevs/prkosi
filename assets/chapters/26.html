<p>
Почетком 19. века многи православни свештеници су страдали под турским зулумом. Поп Пилип Карановић је почетком 19. века био једини свештеник и први парох у Крњеуши, који је службовао 15-20 година. Турци су и попа Пилипа Карановића оптужили да спрема побуну па су га отерали на Пркосе, где је у то време било седиште власти. Турци су попа Пилипа обесили о крушку на Пркосима у Понорцу. Породица је после неког времена успела током ноћи да скине тело попа Пилипа и достојно га сахрани. 
</p>