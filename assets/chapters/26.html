<p>
    Како је Кулин капетан убио Васиља Пилиповића у Пркосима око 1800.

    Милан Карановић је у својој књизи „Поуње у Босанској крајини“ описујући село Липа описао и један догађај који се збио у Пркосима. Око 1700. зановљено је становништво у селу Липе, опустелог после Лаудоновог рата. Међу првим породицама досељеним из области Унца биле су Крљићи и Пилиповићи. Једног од Пилиповића, Васиља, позвао је Мехмед Кулин капетан да разграниче беговске земље и ту га дао посећи и закопати да означава границе. Према напред реченом то се догодило око 1800. године. 
    Негде у том периоду почетком 19. века, у помињању села Пученик, каже се да је једна од првих породица која је населила породица Ковачевић и то са 12 кућа. По предању потичу из Далмације где их је било чак 400 кућа, и да су прво дошли у „Пркосе у Бјелајском пољу“, где је део породица остао, а део се преселио у Пученик. . Такође се помиње да су се у Пученик после Аустроугарске окупације (1878. доселила из Пркоса и једна кућа Гаћеша (то презиме се после није помињало у Пркосима).     
</p>