<p>
    З А К Љ У Ч А К

Намера је била да се на једном месту прикупе сви писани трагови о постојању и битисању на овим просторима. Поменуто је свако име  записано у било ком доступном документу. Многи писани трагови и евиденције су, на жалост,   уништени или само делимично сачувани. Имајући у виду и ратне вихоре и комплексна дешавања нису забележени ни сви погинули, ни исељени, ни повратници.
Изложене чињенице и приказани подаци указују да се значајан развој и напредак пркошког краја дешавао и пред Први и пред Други светски рат. Први светски рат донео је страдање и патње народа и зауставио је развој Пркоса. Други светски рат је престављао катаклизму за Пркосе, са близу 300 душа погинулих и умрлих у рату и са преко 400 становника (а вероватно и 500) исељених у Војводину. Након тога Пркоси су пали на трећину предратног становништва, са значајно нарушеним статусом како у материјалном смислу, тако и у структури становништва, али  и у потенцијалу за наталитет. Приказ становништва по годинама дат је у прилогу / Илустрација 5  - Пописи рекапитулација.
Стотине година су прохујале, носећи сталну борбу, страдања, патње, али и остављајући и бројне живе потомке, расејане по целом свету са живим сећањем и топлином у срцу на саму помисао на своје Пркосе и своје претке.
Остала је родна груда натопљена крвљу, знојем и сузама.
И завршићемо ову причу о Пркосима презименима Пркошчана кроз време, пронађеним у неком од докумената, што не значи да неке друге породице / презимена нису тамо битисала у неком тренутку. 
</p>
<div class="imgContainer">
    <img class="imgCentered" src="./assets/porodiceprezimenanew.jpg" width="90%">
</div>
<p>
    - Породица Јевић досељена 50 тих година из Врановине.

*презимена су пренета онако како су записана у званичним документима, уз мање корекције. Могуће је да су нека презимена и записана погрешно
**нека презимена су имала и друге „називе“ (Војновић - „Ешановићи“)
</p>
